---
title: "Ковачевски: Ветото овој пат ќе дојде одвнатре од политички партии кои
  докажаа дека се против евроинтеграции"
date: 2023-07-28T14:31:09.637Z
category: македонија
featured: true
featuredImage: ../img/kovacevski.jpg
author: Вардарски
---
<!--StartFragment-->

Ако досега ветото за Северна Македонија за евроатлантските интеграции доаѓаше однадвор, денес првпат ветото може да дојде одвнатре и тоа од политички партии, кои понекогаш декларативно кажуваат дека се за европска интеграција на државата, меѓутоа тие историски имаат докажано дека се против евроатлантските интеграции на државата, изјави денеска премиерот Димитар Ковачевски. За роковите, тој вели дека преговарачката рамка е многу јасна и децидна – предвидува одржување на прва меѓувладина конференција по усвојувањето на заклучоците во Собранието, што се случи лани во јули, почеток на скрининг процесот, кој треба да се одвива до ноември.

<!--EndFragment--><!--StartFragment-->

> Она што е најфрапантно е дека ние за првпат имаме политичар по 32 години независност, кој во јавна изјава вели дека европската агенда не е иста со македонската агенда. Тоа досега ниту еден политичар во државата не го кажал. На почетокот на оваа недела претседателот на ВМРО-ДПМНЕ изјави дека европската агенда не е иста со македонската агенда. Тоа значи дека тој има некаков друг план во однос на интеграцијата на државата и треба да го објасни, вели премиерот.

Како што појасни тој, се работи за техничка измена на Уставот во која што покрај постојните делови од народи кои се дел од нашата Преамбула се додаваат делови од други народи кои досега не биле дел од Преамбулата.

> Тие биле наведени под „други“ во самата Преамбула и со тоа практично се демантираат сите оние невистини, лаги, хистерија кои се ширеа во текот на изминатата година во однос на тоа дека во Македонија ќе се случела бугаризација, асимилација итн. Гледате дека тоа веќе не постои во јавниот дискурс, освен од неколку платени руски ботови, т.н. аналитичари па и некои политичари, коишто заради финансиски средства мораат да така да зборуваат, истакна Ковачевски.

Ковачевски, одговарајќи на новинарско прашање, нагласи дека уставните измени се работа, која можат да ја завршат само македонските политичари, без разлика на која политичка партија припаѓаат и додаде дека уставни измени се дел од Преговарачката рамка која е усвоена од 27 земји-членки на ЕУ, прифатена од Собранието, процесот е почнат, откако работната група го изработила предлогот, Владата го одобрила, а потоа поминал и во собраниската Комисија за уставни прашања. Премиерот вели дека според дискурсот во јавната комуникација нема ниту една забелешка на уставните амандмани, бидејќи не задираат во ниту едно идентитетско прашање.

> Се работи за техничка измена на Уставот во која што покрај постојните делови од народи кои се дел од нашата Преамбула се додаваат делови од други народи кои досега не биле дел од Преамбулата, меѓутоа биле наведени под „други“ во самата Преамбула и со тоа практично се демантираат сите оние невистини, лаги, хистерија кои се ширеа во текот на изминатата година во однос на тоа дека во Македонија ќе се случела бугаризација, асимилација итн. Гледате дека тоа веќе не постои во јавниот дискурс, освен од неколку платени руски ботови, т.н. аналитичари па и некои политичари, коишто заради финансиски средства мораат да така да зборуваат, истакна Ковачевски.

Тој додаде дека дискусиите во однос на уставните амандмани се воделе со сите политички партии и тие биле јавни, со претставници на претседателите и на партиите од опозицијата, коишто ги истакнале своите ставови во однос на истите.

> Во нашиот Устав ќе бидат вклучени други народи, вклучително и делови од бугарскиот народ. Се работи за 3.400 граѓани коишто се самоопределуваат како Бугари и живеат во Република Северна Македонија, рече Ковачевски.

На прашањето што ќе се случи ако до 30 ноември не се спроведат уставните измени, Ковачевски рече дека ако се донесат на пример во февруари идната година, тогаш и ќе се одржи и меѓувладината конференција.

<!--EndFragment-->