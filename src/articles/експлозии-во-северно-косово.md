---
title: Експлозии во северно Косово
date: 2023-06-18T13:00:59.033Z
category: свет
featured: true
featuredImage: ../img/3-sev-kos.jpg
author: Вардарски
---
Две бомби експлодираа доцна синоќа во северно Косово, јавува Радио Слободна Европа.

Според полицијата, експлозиите се случиле во Северна Митровица, но не предизвикале штета или повредени. Сепак, тие ги подигнаа тензиите во и онака нервозен регион во близина на границата со Србија.

Заменик регионалниот директор за северно Косово, Ветон Елшани, прецизираше дека едната експлозија се случила во близина на полициската станица, а другата - во близина на техничкото училиште.

Инцидентот доаѓа во време на зголемени тензии во регионот по нападот пред две недели врз силите на КФОР и косовската полиција во блискиот град Звечан.

Локалните етнички Срби излегоа на улиците во знак на протест откако етничките Албанци ја презедоа функцијата градоначалник по локалните избори, кои Србите ги бојкотираа.

Србија и нејзината поранешна покраина Косово се во несогласување со децении бидејќи Белград одбива да ја признае декларацијата за независност на Косово во 2008 година. Друг инцидент на насилство во близина на нивната заедничка граница ги зголеми стравувањата од обновување на косовскиот конфликт 1998-1999 година. животите на над 10.000 луѓе, главно етнички Албанци.