---
title: Ирак обеси три лица за бомбашкиот напад во 2016 година во кој загинаа
  околу 300 луѓе
date: 2023-08-31T17:00:01.017Z
category: свет
featured: true
featuredImage: ../img/7-irak-vojnik.jpg
author: Вардарски
---
Ирак обеси три лица осудени за учество во бомбашкиот напад во Багдад во кој загинаа повеќе од 300 луѓе, а стотици беа повредени во 2016 година, јавува Би-Би-Си.

Егзекуциите беа извршени во недела или понеделник, соопшти кабинетот на премиерот Мохамед Шија ал Судани. Од таму не ги наведоа имињата на погубените. Владиниот извор изјави за АФП дека Газван ал Завбаи, кој беше уапсен за нападот, е меѓу обесените. Тој беше фатен и вратен во Ирак во 2021 година.

Премиерот ги информираше семејствата на жртвите дека е извршена „правилната смртна казна“ против „тројца клучни криминалци прогласени за виновни за нивната вмешаност во терористичкиот напад“.

Предметниот напад се случи во 2016 година за време на светиот исламски месец Рамазан. Тоа беше најкрвавиот поединечен напад во Ирак од почетокот на американската инвазија во 2003 година. Групата Исламска држава ја презеде одговорноста за нападот.

На 3 јули 2016 година, возило преполно со експлозив беше детонирано до прометниот трговски центар во Карада, област на ирачката престолнина населена претежно со шиитски муслимани. Министерот за внатрешни работи Мохамед Габан поднесе оставка по експлозијата. Тогашниот премиер Мустафа ал-Кадими го обвини Зубаи дека е „главниот виновник“ зад нападот.

Иако групата изгуби голем дел од своето влијание, се верува дека илјадници борци остануваат активни во двете земји.

Во март, ОН процени дека сè уште има меѓу 5.000 и 7.000 членови и поддржувачи во Ирак и соседна Сирија, од кои приближно половината се борци.