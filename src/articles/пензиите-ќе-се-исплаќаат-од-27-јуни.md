---
title: Пензиите ќе се исплаќаат од 27 јуни
date: 2023-06-20T19:15:20.357Z
category: македонија
featured: true
featuredImage: ../img/penzija-.jpg
author: Вардарски
---
<!--StartFragment-->

Владата на денешната седница ја разгледа и усвои Информацијата за исплата на пензии за месец јуни 2023 година, пришто се задолжува Фондот за пензиско и инвалидско осигурување на Северна Македонија да ги достави податоците за пензиите до деловните банки, најдоцна до 26 јуни.

Од владината прес-служба соопштија дека им се препорачува на деловните банки да обезбедат, пензионерите да може да располагаат со јунските пензии преку мрежата на банкомати и во трговската мрежа од 27 јуни 2023 година.

\-Се препорачува на деловните банки преку филијалите и експозитурите на банките да обезбедат готовинска исплата на пензии за клиентите кои не користат картички, во четири групи, според висината на пензијата и тоа:\
за пензии со висина до 11.000 денари, исплатата да се изврши на 27.06.2023 година (вторник);\
за пензии со висина 11.001 – 14.000 денари, исплатата да се изврши на 28.06.2023 година (среда);\
за пензии со висина 14.001 – 18.000 денари, исплатата да се изврши на 29.06.2023 година (четврток) и\
за пензии со висина над 18.001 денари, исплатата да се изврши на 30.06.2023 година (петок), се наведува во соопштението од владината прес-служба.

<!--EndFragment-->