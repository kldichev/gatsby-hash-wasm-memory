---
title: "Борел: ЕУ ги осудува „срамните судења“ на белоруските активисти"
date: 2023-03-03T23:02:42.218Z
category: политика
featured: true
featuredImage: ../img/sramzabelorus.png.webp
author: Вардарски
---

Шефот на европската дипломатија, Жозеп Борел, во петокот објави дека Алеш Бјаљацки и другите белоруски активисти се осудени на затвор поради „лажни и политички мотивирани обвиненија“.

– Европската унија силно ги осудува нивните срамни судења, кои се само уште еден пример за тоа како режимот на Лукашенко се обидува да ги замолчи оние кои се борат за човековите права и основните слободи на белорускиот народ, рече Борел.

Белорускиот претседател Александар „Лукашенко нема да успее. Нивниот повик за слобода е гласен, дури и зад решетки“, додаде тој.

ЕУ повикува на ослободување на повеќе од 1.450 политички затвореници и „е подготвена да одговори на репресијата и кршењето на човековите права“, се додава во изјавата на Борел.

– ЕУ ќе продолжи да ги поддржува сите оние кои храбро се стремат кон суверена, слободна, демократска, безбедна и просперитетна Белорусија, нагласи шефот на европската дипломатија.
