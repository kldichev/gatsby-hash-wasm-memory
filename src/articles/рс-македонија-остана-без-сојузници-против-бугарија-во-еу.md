---
title: РС Македонија остана без сојузници против Бугарија во ЕУ
date: 2023-07-25T19:53:34.350Z
category: македонија
featured: true
featuredImage: ../img/mk-bez-soj.jpg
author: Вардарски
---
„Решението може да дојде само од вас, нема да дојде ниту од Брисел, ниту од Виена, ниту од Братислава, а ве уверувам дека нема да дојде ниту од Софија“, им порача денеска на своите домаќини во Скопје шефот на австриската дипломатија Александар Шаленберг, кој заедно со шефовите на дипломатиите на Чешка и Словачка допатува во еднодневна посета. Нашата порака е едноставна и силна - нема време за губење, би сакале да продолжите со неопходните уставни измени за продолжување на преговорите за членство. Одложувањето на усвојувањето на амандманите значи одложување на пристапувањето на Северна Македонија во ЕУ, рече тој.

Шаленберг истакна дека „би било штета Скопје, откако ќе истрча тежок маратон, да се сопне на последната пречка“, пренесе БГНЕС.

„Заедно изминавме долг пат и надминавме многу тешкотии. Задача на сите граѓани на оваа земја е овие напори да не се залудни. Ако не ги прифатите уставните измени (за влез на Бугарите - б.р.) и не продолжи европскиот пат, Северна Македонија се соочува со опасност да биде изолирана. Чекавте 18 години за да дојдете до овој момент и сега останува да го искористиме моментот и да бидеме политички одговорни, на прво место да ги ставиме националните, а не партиските“, рече министерот на прес-конференција.

Тројцата шефови на дипломатии рекоа дека се овластени од високиот претставник на Европската унија за надворешни работи, Жозеп Борел, да ги пренесат официјалните позиции на ЕУ за прашања поврзани со европското досие за пристапување на земјата.

Наместо да ги исполни преземените обврски, скопската дипломатија деновиве се вклучи во антибугарско лобирање во европските метрополи и инсистираше на нови преговори со Бугарија со нејасна тема.