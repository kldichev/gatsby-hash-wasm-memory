---
title: "СТЕЈТ ДЕПАРТМЕНТ: Корупцијата има потенцијал да ги поткопа стратешките
  амбиции на Македонија"
date: 2023-09-09T13:38:28.435Z
category: македонија
featured: true
featuredImage: ../img/stejt-apramtn.jpg
author: Вардарски
---
<!--StartFragment-->

Корупцијата има потенцијал да ги поткопа стратешките амбиции на … Македонија, изјавија од прес-службата на Стејт департментот за „Гласот на Америка“ на македонски, на прашањето дали новите измени во Кривичниот законик со кои се намалуваат казните за злоупотреба на функцијата и за злосторничко криминално здружување ќе ги отежнат напорите на САД да помогнат во борбата против корупцијата во државата.

„Ја охрабруваме … Македонија да ги исполни нејзините ветувања за борба против корупцијата. Лидерите на … Македонија мора да покажат силни, опипливи, антикорупциски резултати преку зајакнување на институционалната независност и спречување на политичкото мешање, особено во судствотото, што е од суштинско значење за исполнување на целите за пристапување во ЕУ и градење доверба на граѓаните во владата“.

Собранието со европско знаменце и во забрзана постапка ги помина измените на Кривичниот законик, кои предвидуваат пониски казни за службени лица и функционери кои ќе ја злоупотребат својата позиција, а претседателот Стево Пендаровски го потпиша Указот за прогласување на Законот за изменување и дополнување на Кривичниот законик, потсетува „Гласот на Америка“.

<!--EndFragment-->