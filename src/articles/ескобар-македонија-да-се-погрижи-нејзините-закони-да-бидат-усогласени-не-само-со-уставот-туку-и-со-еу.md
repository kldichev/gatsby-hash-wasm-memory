---
title: "Ескобар: Македонија да се погрижи нејзините закони да бидат усогласени
  не само со Уставот, туку и со ЕУ"
date: 2023-09-22T16:15:42.208Z
category: македонија
featured: true
featuredImage: ../img/eskobar.jpg
author: Вардарски
---
<!--StartFragment-->

Постојат повеќе нивоа на проверка на усогласеност на законите, вклучувајќи ги и тие преку Европската Унија, а Македонија треба да се погрижи нејзините законите да бидат усогласени со европските стандарди и очекувања, порача заменикот помошник државен секретар на САД за европски и евроазиски прашања и специјален претставник за Западен Балкан, Габриел Ескобар во интервју за Радио Слободна Европа, во врска со измените во Кривичниот законик.

<!--EndFragment--><!--StartFragment-->

На прашањето дали САД се задоволни од борбата против корупцијата во Mакедонија во контекст на измените во Кривичниот, со кои се намалуваат казните за злоупотреба на службената должност, Ескобар нагласува дека корупцијата е најголем проблем за сите земји од Западен Балкан.

> ЗА ПОЧЕТОК БИ КАЖАЛ ДЕКА КОРУПЦИЈАТА Е НАЈГОЛЕМ ПРОБЛЕМ ЗА ДРЖАВИТЕ ОД ЗАПАДЕН БАЛКАН И МИСЛАМ ДЕКА СИТЕ ЗЕМЈИ МОЖАТ ДА НАПРАВАТ ПОВЕЌЕ (ВО БОРБАТА ПРОТИВ КОРУПЦИЈАТА), ВКЛУЧУВАЈЌИ ЈА И СЕВЕРНА МАКЕДОНИЈА. И ТОА Е ЕДНА ОД ПРИЧИНИТЕ ЗОШТО ДОСЛЕДНО СЕ ЗАЛАГАМЕ ЗА ТОА ДРЖАВАТА ДА ГИ СПРОВЕДУВА РЕФОРМИТЕ КОИ ЕУ ГИ БАРА ОД НЕА, ИЗЈАВИ ЕСКОБАР.

Тој вчера во интервју за Гласот на Америка истакна дека Македонија игра многу важна улога во процесите во регионот. Исто така изрази загриженост поради тоа што Западниот Балкан се развива во „две брзини“.

<!--EndFragment-->