---
title: Бран сајбер напади врз германски институции, сомнеж падна  во Русија
date: 2023-04-06T22:32:35.244Z
category: свет
featured: true
featuredImage: ../img/omznrusija.png.webp
author: Вардарски
---

Сајбер нападите врз германските институции се интензивираа во последните 48 часа, а властите имаат индиции дека зад нападите стојат сторители во Русија.

Меѓу првите локации кои беа цел на сајбер напади е страницата на германската влада за координирање на помошта за Украина. На списокот на нападнати институции е и Министерството за развојна помош.

- Во средата нападите се проширија на многу институции на сојузните покраини, па делумно беа блокирани страниците на сојузните покраини Шлезвиг-Холштајн и Сар, а во Бранденбург, Тирингија и Берлин, од напади беа погодени полициските страници. Претпоставуваме дека станува збор за координиран напад, изјави министерката за дигитални прашања на сојузната покраина Саксонија-Анхалт, Лидија Хуескенс. Таа додаде дека нападот започнал веќе во вторникот, но дека освен блокирањето на страниците, не е направена поголема штета и не се украдени податоци.

Стануваше збор за т.н DDoS напади при кои одредена страница е блокирана од голем број барања. Министерството за внатрешни работи на сојузната покраина Долна Саксонија по спроведена истрага дошло до заклучок дека се работи за напади од странство, пред се од Русија. Тие најавија дека „истражуваат во сите правци, но се акумулираат докази кои укажуваат на проруска позадина на нападот.

Повеќе пари за најдобрите ИТ професионалци

По бранот напади се огласија и голем број политичари кои побараа зголемена борба и инвестиции во одбраната од сајбер напади. Сите оние кои сега се изненадени од интензитетот и обемот на овие напади се многу наивни“, изјави претседателката на парламентарната комисија за одбрана, Мари-Агнес Штрак-Зимерман, која истовремено побара зголемување на средствата за одбрана од такви напади. .

Полицискиот синдикат (БДП) побара и зголемување на средствата за одбрана од сајбер напади и подобра координација на федералните и локалните институции. Потребна ни е координирана одбрана на полицијата на федерално и провинциско ниво и повеќе ресурси за да ги привлечеме најдобрите ИТ експерти, рече потпретседателот на БДП, Александар Поиц.
