---
title: Кремонезе - Фиорентина 0:2 во првото полуфинале на турнирот во Купот на Италија
date: 2023-04-06T00:50:48.114Z
category: свет
featured: true
featuredImage: ../img/pgprperp3223.png.webp
author: Вардарски
---

Фиорентина направи голем чекор кон финалето на Купот на Италија откако победи во првиот натпревар против Кремонезе во полуфиналето на натпреварувањето.

„Виолетовите“ победија со 2:0 на гостувањето на стадионот „Џовани Зини“ во Кремона и имаат повеќе од солидно водство пред реваншот.

Гостите го отворија резултатот во 20. минута со голот на Артур Кабрал, кој со глава упати по прекрасниот центаршут на Кристијано Бираги.

Во 72. минута Емануел Ајву играше со рака во својот шеснаесетник и по прегледот на ВАР беше досуден пенал за Фиорентина, а играчот на Кремонезе беше исклучен. Нико Гонзалес го изведе ударот од 11 метри и го запечати успехот на својот тим за 0:2.
