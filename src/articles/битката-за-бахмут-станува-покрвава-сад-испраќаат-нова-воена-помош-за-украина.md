---
title: Битката за Бахмут станува покрвава, САД испраќаат нова воена помош за Украина
date: 2023-03-03T22:55:59.770Z
category: свет
featured: true
featuredImage: ../img/vangercovci.png.webp
author: Вардарски
---

Битката за Бахмут, украинско упориште во регионот на Доњецк, влезе во осмиот месец. Основачот на руската платеничка единица Вагнер Евгениј Пригожин тврди дека градот е практично опколен и го повикува украинскиот претседател да ја повлече војската. И Украинците признаваат дека ситуацијата во градот е критична, но тие не се повлекуваат, туку копаат нови ровови за да ги задржат напаѓачите кои го стегаат обрачот. Во исто време, има силен дипломатски притисок врз Русија, а украинскиот претседател Зеленски побара повеќе оружје за неговата земја да победи во војната.
