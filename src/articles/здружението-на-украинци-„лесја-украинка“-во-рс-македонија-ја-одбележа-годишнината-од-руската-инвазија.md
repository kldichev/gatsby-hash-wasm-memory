---
title: Здружението на Украинци „Лесја Украинка“ во РС Македонија ја одбележа
  годишнината од руската инвазија
date: 2023-02-24T17:14:36.099Z
category: македонија
featured: true
featuredImage: ../img/standwithukraine.jpg.webp
author: Тодор Вангелов
---

Со транспаренти „365 дена нескршливост“, „Русија ми го одзеде правото да живеам во мир во мојата земја“ и изведба на националната химна, Здружението на Украинците во Македонија „Лесја Украинка“ со митинг ја одбележа годишнината од почетокот на руската воена инвазија врз Украина. Се соочивме со нешто за кое не верувавме дека е можно во 21 век, да се војува за туѓи територии, во вакви моменти тоа што ни значи е поддршката која ја добиваме од целиот свет, вклучувајќи ја и Македонија која тоа го покажа уште првиот миг, вели Урбанович, известува Телма.

„Се соочивме со бегалска криза во која многу ни помогна Црвениот крст и хуманитарни организации“, вели Урбанович. За жал, додава тој, не успеавме да им овозможиме на украинските беагалци кои се тука да заработуваат, за да можат да опстојат.

![](../img/mitingukrainciskopje3.jpg.webp)

Сите учесници на митингот се упатија кон паркот „Жена борец“, кој се наоѓа во близина, каде положија цвеќе пред споменикот на Тарас Шевченко, познат украински претседател. Досега во Скопје се одржаа неколку протести против руската воена агресија врз Украина.

Според статистиката на МВР, во земјава престојувааат над 6.000 Украинци, додека престој од хуманитарни причини засега добиле 378 украински државјани.

![](../img/mitingukrainciskopje2.jpg.webp)
