---
title: "Болдер-ѕид во Градскиот парк за младите битолчани "
date: 2023-06-04T14:30:00.655Z
category: македонија
featured: true
featuredImage: ../img/4-30-bold-sk.jpg
author: Вардарски
---
<!--StartFragment-->

Викендов во Градскиот парк во Битола, љубителите на авантуристичките спортови добија болдер-ѕид за качување за деца и млади до 18 години, чие мото е: „Преку ангажирана забава до спорт и култура”.

<!--EndFragment--><!--StartFragment-->

> \-Целта на овој проект е да ја покрене свеста за различните содржини кои ни се потребни во јавните простори, освен нишалки, лизгалки и тобогани, кои се само дел од начините за забава на децата. Токму овој болдер-ѕид за качување ќе придонесе за афирмација на еден поинаков начин на забава, така што децата на активен начин преку игра, ќе имаат можност да стекнат спортски вештини, да го развиваат спортскиот дух, па и да станат врвни спортисти – амбасадори на нашиот град и држава. Со качување се ангажираат сите физички и ментални капацитети, а со тоа децата и младите добиваат правилен психо-физички развој, но и јакнење на нивната самодоверба, храброст и решителност-беше речено на отворањето на оваа нова спортска содржина во Градскиот парк.

Самиот Болдер претставува препознатливо место за собирање на деца и млади. Едната страна е наменета како надворешен болдер-ѕид за качување, а од другата страна, т.е. внатрешната, се појавува еден мал амфитеатар – трибина за седење, одмарање, читање, театарска претстава, концерт.

<!--EndFragment-->