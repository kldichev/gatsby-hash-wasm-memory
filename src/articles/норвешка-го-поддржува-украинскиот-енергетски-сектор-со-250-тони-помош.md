---
title: Норвешка го поддржува украинскиот енергетски сектор со 250 тони помош
date: 2023-06-19T05:45:42.228Z
category: свет
featured: true
featuredImage: ../img/7-45-svedska-ukr-eng-sektor.jpg
author: Вардарски
---
Норвешка даде повеќе од 240 тони хуманитарна помош за украинскиот енергетски сектор. Ова го изјави заменик министерот за енергетика на Украина, Јарослав Демченков, на средба со претставници на норвешката амбасада во Украина, пренесува „Укринформ“, повикувајќи се на прес-службата на министерството.

Демченков на дипломатите им ја кажа актуелната состојба во енергетскиот сектор и преземените мерки за зачувување на стабилноста на електроенергетскиот систем по рускиот терористички напад на хидроцентралата Каховка.

Заменик министерот се заблагодари за поддршката на Норвешка за украинскиот енергетски сектор, особено за веќе примените 26 пратки хуманитарна помош со вкупна тежина од над 240 тони.

„Меѓу опремата што ѝ ја обезбеди на Украина од норвешка страна има генератори на струја, енергетски трансформатори и струјни трансформатори, специјална опрема, како и други предмети неопходни за извршување на реставраторски работи“, соопшти Министерството за енергетика.

Фондот за енергетска поддршка на Украина досега има собрано повеќе од 219 милиони евра, вклучително и 155 милиони евра веќе на сметката.