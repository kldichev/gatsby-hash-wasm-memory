---
title: "Битиќи: Имаме систем за развој и поддршка на старт ап заедницата"
date: 2023-03-13T14:20:14.859Z
category: македонија
featured: true
featuredImage: ../img/bitiki-saobshtenie.jpg.webp
author: Гоце Кически
---

Заменикот на претсетседателот на Владата на Македонија задолжен за економски прашања, координација на економските ресори и инвестиции, Фатмир Битиќи, преку видео порака се обрати на панел дискусијата на Бизнис Акселераторот УКИМ, „Постојана поддршка на иновациите во свет на промени“.

<iframe width="100%" height="500" src="https://www.youtube.com/embed/OWBxi-bCFTU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

На настанот на кој се дискутираше за постигнувањата на Акцелераторот УКИМ во изминатите четири години и се презентираа најновите инвестиции, вицепремиерот изрази задоволство за фактот што Владата има креирано простор и систем кој овозможува развој и поддршка за раст на старт ап заедницата.

„За младите бизниси инкубаторите и акселераторите се исклучително важни и мислам дека досега имаме многу направено, но истовремено сум свесен дека за вас тоа не е доволно и дека треба уште. Бидејќи вие сте моторот на новото време, турбините на современите економии. Затоа веќе со години трпеливо го градиме еко системот кој ќе ви овозможи шанса. А за мене таа е најважна“, рече Битиќи.

Вицепремиерот додаде дека силно верува во поттикнување на стартапите и новите иновативни компании, и порача тие ќе не воведат во четвртата индустријализација.

„Со вас можеме да решаваме голем број на социјални и општествени проблеми, да ги користиме најоптимално ресурсите и да ги дигитализираме нашите компании и институции, и заедно со вас да работиме на поголема инклузивност и диверзификација, со единствена цел да имаме подобар економски и општествен развој“, кажа во неговиот говор вицепремиерот Битиќи и упати честитки за работата на Акселераторот УКИМ, за новите 3 инвестиции со што портфолио сега брои вкупно 10 стартапи.

Заменикот на претсетседателот на Владата, Фатмир Битиќи, упати честитки до младите бизниси, инкубатори и акселераторите кои добија инвестиција од Владата од над 500,000 евра и уште еден милион евра од други извори.
