---
title: Кина ја забележа првата човечка смрт во светот од птичјиот грип H3N8
date: 2023-04-12T23:48:22.468Z
category: свет
featured: true
featuredImage: ../img/ldlcmkona.png.webp
author: Вардарски
---

Кинеска стана првата личност која умрела од вид на птичји грип кој е редок кај луѓето, јавува Ројтерс, повикувајќи се на Светската здравствена организација.

Сепак, се чини дека сојот не се шири меѓу луѓето.

56-годишната жена од јужната провинција Гуангдонг е третата личност за која се знае дека е заразена со подтипот H3N8 на птичји грип.

Сите досега идентификувани случаи се во Кина, а првите два се пријавени минатата година.

Центарот за контрола и превенција на болести во Гуангдонг го пријави третиот потврден случај кон крајот на минатиот месец, но не даде детали за смртта на жената.

Според податоците на СЗО, пациентот имал повеќе основни болести и контакт со жива живина.

Спорадични случаи на инфекција кај луѓето со птичји грип се вообичаени во Кина, каде вирусите на птичјиот грип постојано циркулираат кај големи популации на домашни и диви птици.

Примероците земени од пазарот што жената го посетила пред да се разболи, биле позитивни на инфлуенца А(Х3). Поради оваа причина, се претпоставува дека ова може да биде изворот на инфекцијата.

Иако е редок кај луѓето, H3N8 е честа појава кај птиците, и не предизвикува речиси никакви знаци на болест. Заразил и други цицачи.

Нема други идентификувани случаи меѓу блиските контакти на заразената жена.

„Врз основа на достапните информации, се чини дека овој вирус нема способност лесно да се шири од човек на човек и затоа ризикот од ширење меѓу луѓето на национално, регионално и меѓународно ниво се смета за низок“, соопшти СЗО.

Следењето на сите вируси на птичји грип се смета за важно со оглед на нивната способност да еволуираат и да предизвикаат пандемија.
