---
title: Г7 ја повикува Кина да изврши притисок врз Русија и да стави крај на
  војната во Украина
date: 2023-09-20T17:45:35.804Z
category: свет
featured: true
featuredImage: ../img/7-45-g-7.jpg
author: Вардарски
---
Министрите за надворешни работи на Г7 ја повикаа Кина да изврши притисок врз Русија да ја запре нејзината агресија во Украина. Ова го пренесе агенцијата „Ројтерс“.

Во заедничката изјава, Г7 рече дека се надеваат дека Кина ќе инсистира на итно, целосно и безусловно повлекување на руските трупи од Украина. Изјавата доаѓа во време на посетата на кинескиот дипломат Ванг Ји на Русија, каде се очекува двете земји да ги продлабочат политичките врски.

Членовите на Г7 го поздравија учеството на Кина на состанокот предводен од Украина во Џеда и дополнително ја охрабрија Кина да ја поддржи идејата за праведен и траен мир, вклучително и преку нејзиниот директен дијалог со Украина.

Минатата недела рускиот претседател Владимир Путин се сретна со севернокорејскиот лидер Ким Џонг Ун, а двајцата разговараа за заедничка соработка. Пјонгјанг и Москва негираа дека Северна Кореја можеби и испорачува оружје на Русија, која потрошила голем дел од залихите при инвазијата на Украина.

Г7, исто така, ги повика третите земји да ја прекинат сета помош за руската агресивна војна.