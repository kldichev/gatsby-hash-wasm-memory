---
title: Напад на заменик началникот на полицијата во Мелитопол
date: 2023-05-03T13:19:03.919Z
category: свет
featured: true
featuredImage: ../img/lkdasklkdas32.png.webp
author: Вардарски
---

Во Мелитопол е извршен обид за атентат врз заменик началникот на полицијата на делот од областа Запорожје окупирана од Русија. Според руската страна, тој бил повреден од експлозијата и хоспитализиран, јавува руската служба на Би-Би-Си, повикувајќи се на РИА Новости.

Експлозијата во Мелитопол, која руските окупаторски власти ја претворија во административен центар на окупираниот дел на Запорожје, утрото ја пријавија украински извори, а потоа извештаите ги потврдија и извори од руска страна.

Како што соопштија од Истражниот комитет на Руската Федерација во вторник попладне, експлозијата се случила кога полицаецот на одење на работа ја отворил вратата од својата куќа на улицата Пирогов.

Името на целта на обидот за атентат не е објавено.

На 27 април, во Мелитопол, во експлозија загина полицискиот началник Александар Мишченко, назначен од руските окупаторски власти. Пред влезот на блокот каде што живеел била поставена експлозивна направа.

Подоцна истиот ден, властите соопштија дека откриле „диверзантска група составена од еден украински и двајца руски државјани“, при што сите тројца се уапсени и обвинети за смртта на Мишченко.

Вакви експлозии не се ретки во Мелитопол, еден од градовите окупирани од Русите, каде најчесто се организираат атентати и обиди против руската војска и соработниците.

Од почетокот на овој месец има најмалку пет такви извештаи, од бомбашки напад со автомобил до експлозија на аеродром.

<script async src="https://telegram.org/js/telegram-widget.js?22" data-telegram-post="rian_ru/201466" data-width="100%"></script>
