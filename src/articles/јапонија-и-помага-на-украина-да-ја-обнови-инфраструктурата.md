---
title: Јапонија и помага на Украина да ја обнови инфраструктурата
date: 2023-06-13T05:15:46.217Z
category: свет
featured: true
featuredImage: ../img/7-15-jap-pomg-ukr.jpg
author: Вардарски
---
Јапонија ќе продолжи да и дава на Украина сеопфатна поддршка во различни области, вклучително и деминирање и реконструкција на инфраструктурата. Ова го соопшти јапонскиот премиер Фумио Кишида, цитиран од ТАСС.

Јапонија и дава помош на Украина во повеќе области, вклучително и обезбедување одбранбена опрема. Решени сме да продолжиме да ја поддржуваме Украина. За таа цел, имаме намера да го примениме нашето искуство и знаење во области како што се деминирање, отстранување отпад, обновување на изворите за одржување на животот, вклучително и земјоделството и енергијата, посочи тој.

Досега, јапонската влада и обезбеди на Украина хуманитарна, прехранбена, финансиска и други видови помош во вкупна вредност од 7,6 милијарди долари.

На крајот на април, Токио му предаде на Киев четири јапонски ALIS инсталации, кои овозможуваат откривање на мини со висок степен на точност. Тие ќе се користат за обука на специјалисти од Државната служба за итни случаи на Украина. Украинските експерти веќе ја завршија првата фаза од обуката за деминирање во Јапонија и Камбоџа на почетокот на 2023 година, а дополнителна обука треба да се одржи во Полска во јули.

Во мај, Јапонија, исто така, објави одлука за пренос на 100 воени камиони и 30.000 армиски оброци во Украина.