---
title: Во Чаир најдено оружје за кое воопшто не може да се добие дозвола за поседување
date: 2023-08-19T14:28:08.777Z
category: македонија
featured: true
featuredImage: ../img/oruzje-cair.jpg
author: Вардарски
---
<!--StartFragment-->

Основното јавно обвинителство Скопје повело истражни постапки против две лица, на возраст од 32 и 26 години, со место на живеење на иста улица во скопски Чаир. Тие се осомничени за кривично дело неовластено изработување, држење, посредување или тргување со оружје или распрскувачки материи според член 396 став 2 во врска со став 1 од Кривичниот законик. Јавно обвинителство  денеска соопшти дека и двајцата во нивните домови држеле оружје и муниција, кои на граѓаните им се забранети и за кои воопшто не може да се добие дозвола за поседување.



<!--EndFragment--><!--StartFragment-->

„При претрес во домот на првиот осомничен полицијата пронашла автоматска пушка VZ58, автоматски пиштол М84 Skorpion, пригушувач и вкупно 79 куршуми со различен калибар. Кај вториот осомничен, пак, била пронајдена автоматска пушка Zastava, една рамка и 28 куршуми, Исто така, кај него биле откриени и 1.460,94 грама наркотична дрога – марихуана, поради што против овој осомничен истрагата е поведена и за кривично дело – Неовластено производство и пуштање во промет наркотични дроги, психотропни супстанции и прекурсори од член 215 став 1 од Кривичниот законик“, се наведува во соопштението.

За двајцата осомничени надлежниот јавен обвинител доставил предлози за определување мерка притвор. 

<!--EndFragment-->