---
title: Слупчане доби струја – жителите се договорија со ЕВН
date: 2023-07-28T14:27:45.779Z
category: македонија
featured: true
featuredImage: ../img/slupocane-dogovor.jpg
author: Вардарски
---
<!--StartFragment-->

Липковското село Слупчане се врати во нормала, приклучувањето на струјата доведе до смирување на напнатоста.

Од ЕВН најавија дека нивните екипи ќе започнат да работат на реконструкцијата на мрежата на 9-ти август, а во целата ситуација интервенција ќе има и од министерот за економија Крешник Бектеши, пренесе [Канал 5 тв](https://kanal5.com.mk/zhitelite-na-slupchane-postignaa-dogovor-so-evn-dobija-struja-kje-dozvolat-rekonstrukcija/a593281).

Информациите се дека гаранции се дадени од локалната власт и од страна на сите политички партии.

За наредната недела е предвидено одржување состанок во општина Липково на кој ќе се договорат сите детали за организацијата и за реализацијата.

За вчерашните тензии, министерот Спасовски денеска кажа дека најбитно е ситуацијата да се реши на мирен начин, но не исклучува ниту полициска интервенција доколку е потребно.

Премиерот Ковачевски рече дека не треба да се извлекува впечаток за Слупчане поради одредена група на граѓани кои не плаќаат за потрошената струја.

<!--EndFragment-->