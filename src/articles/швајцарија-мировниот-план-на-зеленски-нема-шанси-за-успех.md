---
title: "Швајцарија: Мировниот план на Зеленски нема шанси за успех"
date: 2023-09-22T13:45:39.680Z
category: свет
featured: true
featuredImage: ../img/3-45-zelenski.jpg
author: Вардарски
---
Мировниот план на украинскиот претседател Володимир Зеленски нема шанси за успех. Ова го изјави швајцарскиот министер за надворешни работи Игнацио Касис, цитиран од швајцарската телеграфска агенција и ТАСС.

Според него, предлогот на Зеленски за мирно решавање на украинскиот конфликт е погрешен бидејќи нема поддршка од Русија.

Едностраните мировни планови немаат шанси за успех доколку не се спроведат со сила, но западните земји не сакаат конфликтот да се претвори во војна од уште поголеми размери, истакна тој во Њујорк.

На состанокот на Советот за безбедност на ОН, Зеленски ја повтори својата таканаречена формула за мир, која не ја зема предвид позицијата на Москва. Планот предвидува целосно повлекување на руските вооружени сили надвор од границите на Украина од 1991 година, како и враќање под контрола на Киев на неговата ексклузивна економска зона во Црното и Азовското море.

Претходно портпаролката на руското МНР Марија Захарова нагласи дека т.н. Мировниот план на Зеленски е всушност уште еден водич создаден од САД за поттикнување на конфликтот во Европа. Портпаролот на Кремљ, Дмитриј Песков, пак, истакна дека Зеленски дава изјави за мирно решение, но без да ја земе предвид реалната ситуација.