---
title: Русија го запира транзитот на гас низ Украина следната година?
date: 2023-06-23T10:00:23.209Z
category: свет
featured: true
featuredImage: ../img/12-rus-zap-tranzit.jpg
author: Вардарски
---
Транзитот на руски гас низ Украина може да биде прекинат во 2024 година, пренесува „Ројтерс“.

Украинскиот министер за енергетика Херман Галушченко во интервју за „Фајненшл тајмс“ изјави дека Русија би можела да затвори една од последните артерии што носат руски гас во Европа до крајот на следната година, кога истекува договорот за снабдување на Украина со Гаспром.

Има мали шанси Киев и Москва да се согласат да го обноват петгодишниот договор за транзит, првпат потпишан во 2019 година, иако рутата низ Украина носи речиси 5 отсто од вкупниот гас во Европа.

Запрашан дали Украина е подготвена повторно да преговара за договорот со Русија по минатогодишната инвазија, Галушченко рече: „Навистина не можам да замислам како тоа би можело да биде билатерално“. Тој истакна дека Украина се подготвува да ги намали испораките.

Во април, рускиот гасен гигант Газпром предупреди дека способноста на Европа да одржува доволно снабдување со гас во зимата 2023/2024 година зависи од азиската побарувачка со оглед на „критично ниските“ залихи од Русија.

Минатата година цените на синото гориво се зголемија во Европа поради заканата на Гаспром да го намали протокот кон Молдавија, бидејќи рутата за снабдување, која минува низ Украина, е последниот функционален руски гасен коридор до Стариот континент.

Европа ќе биде релативно подготвена за дополнително забавување на понудата, приспособувајќи се на таквите намалувања во минатото со намалување на побарувачката и набавка на алтернативен увоз како што е течен природен гас (ЛНГ), рече Галушченко.

Минатата година, Европската унија инвестираше многу во увозот на ЛНГ и усвои регулатива за зголемување на складирањето за да се спречи недостиг. Овие чекори беа преземени откако беше прекината испораката на руски гас во Европа поради специјалната воена операција на Москва во Украина.