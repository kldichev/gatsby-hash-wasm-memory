---
title: 40 години затвор за обвинетиот Илиев кој смртно застрела едно лице, а
  други рани, по расправија за вода
date: 2023-09-29T17:25:55.230Z
category: македонија
featured: true
featuredImage: ../img/sud-sala.jpg
author: Вардарски
---
<!--StartFragment-->

На четириесет години затвор првостепено е осуден Славе Илиев од село Подлес, Општина Градско, за убиство кое го стори на 12 јуни годинава а при тоа доведе во опасност по живот и уште едно лице. Тој го призна делото а во Основен суд Велес беше прогласен за виновен од кривичниот совет со кој претседаваше судијката Габриела Гајдова. Му беше изречена долготрајна затворска казна во траење од 40 години. Според обвинителството, причина за кавгата во која смртно застрелан беше Миле Димов (42) а ранет Миле Воденичаров (44) била кавга за водоводна инсталација.

„Двајцата соседи на обвинетиот со цел да се приклучат на мрежната водоводна инсталација со соодветен алат започнале да извршуваат ископ на земја на десетина метри од влезната врата на Илиев. Откако тој, со кого оштетените имале претходно нарушени односи ги забележал, дошол со полуавтоматско кусо огнено оружје – пиштол што неовластено го поседувал и започнал да пука кон нив“, кажа обвинителката Аделина Станинова.

Судијката Гајдова ја образложи изречената пресуда.

<!--EndFragment-->