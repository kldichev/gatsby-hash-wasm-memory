---
title: Владимир Путин го посети Крим на годишнината од анексијата
date: 2023-03-18T22:43:31.752Z
category: свет
featured: true
featuredImage: ../img/putinakrim.png.webp
author: Вардарски
---

Меѓународниот кривичен суд во Хаг издаде налог за апсење на рускиот лидер Владимир Путин. Тој е обвинет дека е одговорен за воени злосторства во Украина - особено за нелегална депортација на деца. Русија не е потписник на Римскиот статут на тој суд, исто како и САД, па не е обврзана со него. Но, од денес, Путин повеќе не може да патува во 122 земји низ светот без да ризикува апсење. Зборуваме за цела Европа, Австралија и двете Америки освен САД, поголемиот дел од Африка и дел од Азија.

Рускиот претседател Владимир Путин ненајавено допатува на Крим во пресрет на деветгодишнината од анексијата на украинскиот полуостров. Тој го посети Севастопол, каде со децении е стационирана руската црноморска флота. Путин беше пречекан од гувернерот на Севастопол, Михаил Развозаев, кој му го покажа новиот детски центар и го однесе во посета на новата градинка и уметничко училиште. Развожајев рече дека се работи за ненадејна посета.

Путин не ја коментираше вчерашната одлука на Меѓународниот кривичен суд, кој издаде потерница против него и го обвини за воено злосторство илегално депортирање на стотици деца од Украина. Украина вели дека ќе се бори да ја истера Русија од Крим и сите други територии окупирани од Русија.

Регионот беше анектиран од Кремљ во 2014 година, во потег што најголемиот дел од светот го осуди како нелегален.
