---
title: Јавното одобрување на Џо Бајден се искачи на 42 отсто
date: 2023-09-14T19:45:34.356Z
category: свет
featured: true
featuredImage: ../img/9-45-bajden.jpg
author: Вардарски
---
Јавниот рејтинг на американскиот претседател Џо Бајден се зголеми на 42% овој месец. Ова е неговото највисоко ниво од март, пренесува Ројтерс.

Поддршката за шефот на државата е минимално зголемена во однос на минатиот месец кога изнесуваше 40 проценти.

Околу 80 отсто од демократите го одобруваат претседателот Бајден. Во другата крајност се републиканците. 91% од нив не го поддржуваат Џо Бајден.

Од август 2021 година, рејтингот на американскиот претседател е под 50%.

Претходно оваа недела, републиканскиот претседател на Претставничкиот дом на САД, Кевин Мекарти повика на импичмент на Бајден. Републиканците го обвинија претседателот дека профитирал, додека бил потпретседател од 2009 до 2017 година, од странските деловни потфати на неговиот син Хантер Бајден.