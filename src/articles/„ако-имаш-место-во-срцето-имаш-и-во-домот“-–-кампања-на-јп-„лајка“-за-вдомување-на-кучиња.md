---
title: „Ако имаш место во срцето, имаш и во домот“ – кампања на ЈП „Лајка“ за
  вдомување на кучиња
date: 2023-09-22T18:18:53.039Z
category: македонија
featured: true
featuredImage: ../img/kucinja-lajka.jpg
author: Вардарски
---
<!--StartFragment-->

Јавното претпријатие „Лајка“, со особено задоволство го објавува почетокот на својата најнова општествено-одговорна иницијатива во соработка со креативната агенција Њу Момент, со цел промоција на посвојувањето на кучињата скитници. Кампањата симболично започнува утре, на 23-ти септември, Интернационалниот ден на вдомените кучиња.\
Кампањата под мотото „Ако имаш место во срцето, имаш и во домот“, која Њу Момент ја изработи и реализира про боно, е дизајнирана да ја зголеми стапката на посвоени кучиња, но и да ја подигне свеста на јавноста за работата на „Лајка“, градското јавно претпријатие за третман на улични кучиња.\
Имајќи ја предвид алармантноста на бројката на бездомни кучиња на нашите улици, идејата е оваа кампања дополнително да ги привлече потенцијалните посвојувачи на кучиња и поддржувачи на иницијативата.\
Кампањата на креативен начин ќе ја прикаже љубовта и лојалноста која кучињата ни ја даваат и преку употреба на интерактивни содржини, средби со поддржувачи и потенцијални посвојувачи, видеа, едукативни материјали, во континуитет ќе ги информира и едуцира граѓаните за придобивките од посвојувањето на бездомните кучиња.\
Главната цел е вдомување на што поголем број на бездомни кучиња и реален придонес кон решавање на овој проблем, со конкретни резултати.

<!--EndFragment-->