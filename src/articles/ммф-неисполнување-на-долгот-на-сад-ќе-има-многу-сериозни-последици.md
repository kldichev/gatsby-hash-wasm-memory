---
title: "ММФ: Неисполнување на долгот на САД ќе има многу сериозни последици"
date: 2023-05-12T01:07:25.382Z
category: свет
featured: true
featuredImage: ../img/dolg-sad.jpg
author: Вардарски
---
Меѓународниот монетарен фонд (ММФ) во четвртокот предупреди дека потенцијалното неисполнување на долгот во Соединетите држави ќе има „многу сериозни последици“ на домашен, како и на глобално ниво.

Портпаролот на ММФ „силно“ ги повика американските демократи и републиканци да работат на консензус за да се зголеми плафонот на долгот и да се избегне неисполнување на обврските.

Белата куќа одржува разговори со конгресните лидери од двете партии кои досега беа неуспешни, а разговорите треба да продолжат подоцна денеска.

Американскиот претседател Џо Бајден инсистираше на тоа дека неплаќањето на обврските „не е опција“ и нагласи дека се согласил со републиканецот Мич Меконел за некои идеи.