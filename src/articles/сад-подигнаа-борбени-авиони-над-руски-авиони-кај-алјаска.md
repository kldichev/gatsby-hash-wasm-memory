---
title: САД подигнаа борбени авиони над руски авиони кај Алјаска
date: 2023-05-16T00:15:44.506Z
category: свет
featured: true
featuredImage: ../img/sad-gi-dig-borb-avioni.jpg
author: Вардарски
---
Американски борбени авиони пресретнале шест руски авиони во меѓународниот воздушен простор во близина на Алјаска, јавува Ројтерс.

Според податоците на Командата за воздушна одбрана на Северна Америка (НОРАД), откриените руски авиони биле бомбардери Ту-95, танкери Ил-78 и ловци Су-35.

Се прецизира дека се работи за „рутинско“ следење, бидејќи тоа се случува приближно шест или седум пати годишно во т.н. Зона за идентификација на воздушната одбрана на Алјаска.

„Руската активност за која станува збор во дострелот на северноамериканската воздушна одбрана се случува редовно и не се смета за закана“, соопшти NORAD, додавајќи дека тие ги следат и идентификуваат сите воени авиони кои влегуваат во областа и ги придружуваат доколку е потребно.

Американските авиони вклучени во операцијата беа борбени авиони Ф-16 и Ф-22, стратотанкери КЦ-135 и извидувачки авиони Е-3 АВАКС.