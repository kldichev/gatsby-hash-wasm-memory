---
title: Шпанија спаси брод со 84 мигранти, еден мртов
date: 2023-07-26T12:00:47.519Z
category: свет
featured: true
featuredImage: ../img/2-spanija-spasi-migr.jpg
author: Вардарски
---
Шпанската поморска спасувачка служба спасила 84 мигранти од субсахарска Африка кои биле на брод во близина на островот Гран Канарија, јавува Ројтерс. Еден од мигрантите загина.

Меѓу нив имаше само една жена, сите останати беа мажи.

Службите за итни случаи им помогнаа на мигрантите да излезат, нудејќи им ќебиња, а некои од нив ги ставија во инвалидски колички. Еден од патниците мораше да се носи на носилка. Осуммина од мигрантите се пренесени во болница.

Бродот се наоѓал на 15,7 километри од островот Гран Канарија. Мигрантите биле однесени во пристаништето Аргинегин.

Канарските острови во близина на брегот на Западна Африка станаа главна дестинација за мигрантите кои се обидуваат да стигнат до Шпанија. Некои од нив се обидуваат да го преминат и Средоземното Море до шпанското копно.

Според бројките на шпанската влада, во периодот од јануари до средината на јули оваа година на Канарските острови пристигнале 5.914 луѓе. Од една страна, ова бележи пад од 31,5% во однос на истиот период лани. Од друга страна, околу 41 отсто од нив пристигнале во рок од еден месец помеѓу 15 мај и 15 јуни.