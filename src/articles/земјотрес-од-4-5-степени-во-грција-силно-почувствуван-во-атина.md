---
title: Земјотрес од 4,5 степени во Грција, силно почувствуван во Атина
date: 2023-04-22T22:05:43.340Z
category: свет
featured: true
featuredImage: ../img/grzmejtrst.png.webp
author: Вардарски
---

Земјотрес со јачина од 4,5 степени според Рихтеровата скала е регистриран денеска нешто пред пладне на грчкиот остров Евбеја во Егејското Море, јави АНА-МПА, цитирана од БТА.

Според податоците на грчкиот институт за геодинамика, земјотресот се случил во 11:38 часот, неговиот епицентар бил на 6 километри југоисточно од Заракес, а длабочината на фокусот се проценува на 5 километри.

Земјотресот беше силно почувствуван во областа на главниот град Атина. Засега нема информации за повредени или причинета материјална штета.
