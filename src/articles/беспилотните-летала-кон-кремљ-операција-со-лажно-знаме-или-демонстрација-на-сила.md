---
title: Беспилотните летала кон Кремљ - операција со лажно знаме или
  демонстрација на сила
date: 2023-05-05T12:25:54.638Z
category: свет
featured: true
featuredImage: ../img/rkekeusad.png.webp
author: Вардарски
---

Беспилотните летала кон Кремљ - операција со лажно знаме или демонстрација на сила

Зголемувањето на нападите против логистички цели, како што се железничките врски и складиштата за гориво, кои се наоѓаат на руска територија, укажуваат на тоа дека „долгоочекуваната пролетна офанзива е неизбежна“. Според Герхард Мангот, експерт за Русија и политиколог, украинската офанзива се очекува да започне најдоцна за 2-3 недели.

Поради нападите во последните денови и недели, руското население сега навистина ќе ја доживува војната како војна, а не како „специјална воена операција“, вели експертот цитиран од Дер Стандард. Пред се, наводниот напад на Кремљ предизвика „бес“, но остави и многу отворени прашања зошто Русија не е во можност да спречи такви напади.

Мангот смета дека можното објаснување дека нападот на Кремљ би можел да биде операција на Русија со „лажно знаме“ е можно, но не многу веројатно. Според него, поверојатно е дека се работи за украински чин, што е повеќе демонстративно.

Тие, Украинците, би имале мотив и технички можности.

„Ако е Украина, тогаш ова е демонстративен чин што мора да се покаже: способни сме да стигнеме до центарот на моќта во Москва и воено“, рече Мангот.
