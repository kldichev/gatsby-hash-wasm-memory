---
title: Во Шведска наместо Куранот ја запалија Повелбата на НАТО
date: 2023-07-14T19:00:30.201Z
category: свет
featured: true
featuredImage: ../img/9-po-svedksa-pov-nato.jpg
author: Вардарски
---
Демонстрациите на кои беше запалена Повелбата на НАТО во Хелсингборг, јужна Шведска, помина без инциденти во средата, објави весникот Хелсингборгс Дагблад.

Организаторот на митингот, 29-годишниот Лукас Љунгквист, првично поднесе барање за одржување „митинг со палење свети текстови“. Тој потоа им се извини на сите повредени и навредени поради тоа и изјави дека наместо Куранот ќе биде запалена Повелбата на НАТО.

Турскиот претседател Реџеп Ердоган даде зелено светло Шведска да влезе во НАТО, менувајќи ги првичните планови на организаторот на митингот. Тој имаше намера да го запали Куранот за да ја наведе Турција да се откаже од ратификацијата на шведската апликација за членство во НАТО и на тој начин да го запре, или барем да го одложи пристапот на земјата во организацијата. Меѓутоа, под новите околности, тој одлучи да протестира со палење на Повелбата на НАТО, наместо тоа.

Во понеделникот, Анкара се согласи да го укине своето вето за членството на Шведска во НАТО по разговорите на претседателот Реџеп Тајип Ердоган со шведскиот премиер Улф Кристерсон, генералниот секретар на НАТО Јенс Столтенберг и претседателот на Европскиот совет, Шарл Мишел.

Овие разговори се одржаа пред Самитот на НАТО во Вилнус. Шведска вети дека нема да ги поддржува организациите што Анкара ги означи како терористички и да и помага на Турција во нејзината европска интеграција.