---
title: Пожар утринава ја зафати депонијата Дрисла
date: 2023-09-05T09:42:41.607Z
category: македонија
featured: true
featuredImage: ../img/pozar-drisla.jpg
author: Вардарски
---
<!--StartFragment-->

## Ваква слика и неподнослива смрдеа ги разбуди жителите на скопското село Батинци и околните места од Општина Студеничани. Подметнат бил пожар кај депонијата Дрисла, а пред девет часот утрово тој бил изгаснат.



<!--EndFragment--><!--StartFragment-->

**\-Пожарот во депонијата Дрисла избил рано утрово околу четири часот. По интервенција на пожарникарите, истиот бил локализиран по речиси пет часа.**

Мештаните на Батинци раскажаа дека освен тоа што густиот смог се ширел кон селата над Батинци, тој се движел и кон Сопиште, Кисела Вода и Општина Аеродром. За да не дишат од чадот, жителите на ова село за момент ги напуштиле куќите и се упатиле кон планината Китка. Тие се загрижени дека дишат, како што велат, канцероген воздух од оваа депонија, и бараат да се преземат мерки, со цел заштита на нивното здравје.

> „Кога излегов надвор, се почувствува тешка и неподнослива смрдеа. Тогаш со жителите од околните куќи заминавме накај Китка, така не научија експертите. Јас мислам дека ова е нормално кај нас во државата. Штом има некои неправилности, се пали нешто. Мештаните се сомневаат дека ова е притисок од протестот што го правевме и сега палат нешто што е нелегално“-Сених Браховиќ – активист „Младина за Батинци“
>
> „Многу народ овде страда од белодробни заболувања. Од 100 проценти пациенти, дури 68 отсто се пожалиле на плуќа. Деца почнаа да умираат од канцер. Девојчиња од 13 и 15 годишна возраст починаа од канцер.“- Сених Браховиќ – активист „Младина за Батинци“
>
> Од ЈП Дрисла ги повикаа МВР и ОЈО детално да го истражат случајот и подметнувачите да бидат најдени и соодветно казнети. Исто така, од претпријатието бараат, да не се доведува до заблуда локалното население дека депонијата ја загрозува животната средина.
>
> \-Апелираме правото и слобода на говорот и јавното информирање да не се злоупотребува за ширење на лажни вести и невистини по социјалните мрежи од страна на група луѓе кои го доведуваат во заблуда и паника локалното население дека депонијата Дрисла ги загрозува животната средина и здравјето на луѓето, како што се случи денес во раните утрински часови, со подметнатиот пожар на депонијата Дрисла.- ЈП Дрисла.

Инаку, пред две недели стотина жители на селото Батинци и околните населени места излегоа на протест на кој побараа осовременување или затворање на депонијата. Но од Дрисла велат дека депонијата работи согласно А – интегрирана дозвола и своите работни активности ги извршува согласно законот.

<!--EndFragment-->