---
title: "Османи: Опозицијата бега од одговорност и се води само од инает и од
  калкулација како да дојде на власт"
date: 2023-07-09T16:02:04.584Z
category: македонија
featured: true
featuredImage: ../img/osmani-za-dp.jpg
author: Вардарски
---
<!--StartFragment-->

Опозицијата бега од одговорност и се води само од инает и од калкулација како да дојде на власт, е коментарот на министерот за надворешни, Бујар Османи, за вчерашната одлука на ВМРО-ДПМНЕ да се повлече од разговорите со власта за уставните измени. Османи дури и упати благодарност на опозициската партија за изјавата, оти покажала колку не и е грижа за интересите на државата.

„Сега, уште еднаш, со своја уста потврдија дека ниту сакаат, ниту имаат намера некогаш да се соочат со било кој предизвик на државата, Единствено што им е важно е да разговараат со владата е избори, власт, моќ. Таа изјава беше многу лоша за нив, нез нам дали ја промислија, меѓутоа партија која што претендира да преземе одговорност, да излезе да каже: Јас не разговарам со никого за ништо друго освен за тоа јас да станам премиер, министер, не знам каква политичка кариера, е најлошата порака што можат да им ја дадат на граѓаните“, **рече Османи.**

И покрај тоа што вчера лидерот на ВМРО-ДПМНЕ, Христијан Мицкоски, соопшти дека партијата ги прекинува сите официјални контакти со власта, Османи не се откажува од тоа да ја убеди ВМРО-ДПМНЕ да гласаат за уставните измени. Османи како што рече ќе го прави тоа до последен ден момент, но истовремено и успрати и порака на опозициската партија дека и без неа уставните измени ќе се случат.

„Во однос на пратениците јас очекувам дека бројот ќе биде поголем отколку што е неопходниот за уставните измени, затоашто навистина се повеќе се свесни луѓето дека уставните измени се во наш интерес, дека ваква втора шанса може нема ни да добиеме“, **рече Османи.**

<!--EndFragment-->