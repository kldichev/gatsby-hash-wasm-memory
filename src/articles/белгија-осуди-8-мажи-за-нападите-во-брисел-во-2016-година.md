---
title: Белгија осуди 8 мажи за нападите во Брисел во 2016 година
date: 2023-07-27T06:00:57.080Z
category: свет
featured: true
featuredImage: ../img/8-bel-osudi-8-mazi.jpg
author: Вардарски
---
Судот во Брисел прогласи осум мажи за виновни за „терористички“ напади во белгискиот главен град во 2016 година, во кои загинаа 32 лица, а повеќе од 300 беа повредени.

Ова го објави АП.

Салах Абдеслам, кој отслужува доживотна затворска казна за нападите во Париз во 2015 година, е исто така меѓу осумтемина осудени за злосторствата во Брисел.

Во случајот е прогласен за виновен и Мохамед Абрини, познат како „човекот со капа“.

Казните ќе бидат утврдени во согласност со белгискиот закон во текот на втората фаза од судењето, што почнува на 4 септември.

Во март 2016 година, две експлозивни направи беа активирани во салата за поаѓање на аеродромот Завентем во Брисел, а друга експлозија беше извршена во воз на метро станицата Маелбек, лоцирана во областа на европските институции во главниот град.