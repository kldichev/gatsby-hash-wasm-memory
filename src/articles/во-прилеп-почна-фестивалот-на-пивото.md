---
title: Во Прилеп почна Фестивалот на пивото
date: 2023-09-02T15:37:00.231Z
category: македонија
featured: true
featuredImage: ../img/pivo-fest-2023.jpg
author: Вардарски
---
<!--StartFragment-->

Пригодно, со желби за добра забава, вкусна скара и дегустација на пенлив пијалак, синоќа во центарот на Прилеп е отворен 20-тиот Фестивал на пивото. Во изменет термин, ребрендиран како „Бирвикенд“, Фестивалот и за прилепчани и за гостите што пристигнаа од повеќе градови е значаен и традцицијата треба да продолжи. За голем број гости многу е битно дружењето, а не во колкав број се.

Поставени се 10-тина штандови, за забавата до недела вечер ќе се погрижат домашни и изведувачи од регионот.

– Очекуваме сѐ да помине во најдобар ред. Публиката да биде задоволна, да има многу посетители, особено овие два викенд дена. Да ја исполнеме замислената програма и верувам дека сите ќе заминеме со позитивни впечатоци. Се надевам дека полуновиот концепт ќе привлече внимание од сите, изјави Дарко Крстески, организатор од „Евент груп.

<!--EndFragment-->

<!--StartFragment-->

За градските власти се битни одржувањето на традицијата, а Фестивалот придонесува за локалната економија.

\-На прилепчани многу им значи продолжувањето на традицијата на Фестивалот на пивото кој веќе има две децении одржување. Поместениот датум на одржување не значи дека нема голема забава и дружење. Од огромно значење е и за придвижувањето на локалната економија, рече прилепскиот градоначалник Борче Јовчески кој на сите гости на отворањето им посака добар и забавен престој во Прилеп.

<!--EndFragment--><!--StartFragment-->

За чистотата се ангажирани комуналните претпријатија. Забавната пивофестовска атмосфера се очекува да кулминира викендот. Надлежните уверуваат дека има доволно паркинг простор за сите посетители. В недела е бесплатен.

На првата фестивалска вечер настапија: Миле Кузманоски, ламбе Алабакоски, Тијана М и „Тропико бенд“. Денеска за забавната атмосфера за гостите ќе се погрижат: „Ареа“, групата „Хурикан“, „Пајак“, а в недела, на завршницата ќе настапат: „ДНК“, Бојана Скендеровски, Наум Петрески и Аца Лукас.

MИА

<!--EndFragment-->