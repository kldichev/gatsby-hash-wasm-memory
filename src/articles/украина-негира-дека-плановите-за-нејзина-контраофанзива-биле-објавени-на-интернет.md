---
title: Украина негира дека плановите за нејзина контраофанзива биле објавени на
  интернет
date: 2023-04-08T00:17:42.655Z
category: свет
featured: true
featuredImage: ../img/negirukr.png.webp
author: Вардарски
---

Украина го демантираше написот на „Њујорк тајмс“ во кој се тврди дека неодамна објавените доверливи документи откриваат тајни планови на Соединетите Држави и НАТО да ги зајакнат украинските сили да започнат контраофанзива против Русија.

Михаило Подољак, советник на украинскиот претседател Володимир Зеленски, ги нарече документите „лажни“.

„Од распадот на СССР, руското разузнавање се деградираше до тој степен што единствениот начин да се откупи по Солсбери\*, 3-дневните планови итн. е фотошоп и лажни протекувања на Интернет. Москва е желна да ја спречи контраофанзивата но наскоро ќе ги видиме вистинските планови“, напиша тој на Твитер.

Потоа, претседателскиот кабинет на Украина соопшти дека воената команда на земјата разговарала за мерките за спречување на протекување информации за движењата и плановите на нејзините сили.

Според написот на Њујорк Тајмс, документите споделени на Твитер и Телеграм содржеле информации за пратките на оружје, војската и други чувствителни информации.

- Во инцидентот во Солсбери, поранешниот шпион Сергеј Скрипал и неговата ќерка Јулија беа отруени со нервен агенс
