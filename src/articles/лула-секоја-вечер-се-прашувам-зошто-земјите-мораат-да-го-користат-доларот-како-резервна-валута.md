---
title: "Лула: Секоја вечер се прашувам зошто земјите мораат да го користат
  доларот како резервна валута"
date: 2023-04-14T22:15:03.767Z
category: свет
featured: true
featuredImage: ../img/lusprsk.png.webp
author: Вардарски
---

Бразилскиот претседател Луис Инасио Лула да Силва ги повика земјите во развој да го заменат доларот со свои валути кога станува збор за меѓународната трговија. Притоа, тој им се придружи на гласовите од Пекинг кои исто така го повикуваат светот да ја запре доминацијата на доларот на светските пазари, пренесува Фајненшл тајмс.

За време на неговата прва официјална посета на Кина, односно откако го презеде управувањето со Бразил во јануари, Лула ги повика земјите од БРИКС, кои покрај Бразил, Кина и Русија ги вклучуваат Индија и Јужноафриканската Република, да создадат своја валута. што би придонело за порамноправна меѓународна трговија.

– Секоја вечер се прашувам зошто земјите мораат да го користат доларот како резервна валута, рече Лула за време на жестокиот говор во „Новата развојна банка“ од Шангај, попозната како „БРИКС банка“.

- Зошто не можеме да тргуваме со сопствени валути, прашува Лула. По тој повод привлече силен аплауз од бразилската и кинеската делегација.

– Кој одлучи дека доларот е главна валута по исчезнувањето на златниот стандард, додаде Лула.

Повикот на Лула да се откаже од зависноста од доларот, заедно со потезите на Пекинг, го ставија во центарот на вниманието употребата на јуанот во трговијата меѓу двете земји.

Топлото добредојде во Шангај доаѓа додека новиот левичарски лидер на Бразил се обидува да покаже пресврт во надворешната политика. Очигледно е дека фокусот е префрлен од билатералните односи со САД, Израел и Унгарија кон мултилатералните односи, и со Западот и со Истокот.
