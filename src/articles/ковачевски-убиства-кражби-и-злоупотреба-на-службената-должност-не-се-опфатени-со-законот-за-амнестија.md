---
title: "Ковачевски: Убиства, кражби и злоупотреба на службената должност не се
  опфатени со законот за амнестија"
date: 2023-09-14T17:32:25.095Z
category: македонија
featured: true
featuredImage: ../img/kovacevski.jpg
author: Вардарски
---
<!--StartFragment-->

Законот за амнестија е подготвуван долго време, министерот за правда го најави и го објасни и во него се опфатени дела до шест месеци и издржување казни што веќе се почнати со нивно намалување, со цел да може да се најдат други начини да казнување на затворениците и намалување на товарот во пренатрупаните затвори, одговори премиерот Димитар Ковачевски на новинарско прашање.

„Точно се дефинирани делата за кои не може да се добие ваков тип амнестија и тие се наведени. Сите оние сериозни дела, убиства, кражби, злоупотреби на службената положба, не се опфатени. Дали ВМРО-ДПМНЕ ќе го поддржи? Прво, ВМРО-ДПМНЕ ништо не поддржува. ВМРО-ДПМНЕ го блокира и овој проект, па еве почна. Тие кога блокираат, блокираат без аргументи, чисто за да се блокира. Го блокираат и Скопје. Првин бараа доверба, па го блокираа целиот град. Министерството за правда веќе има побарано од координаторите на пратеничките групи да го дадат своето мислење дали би претрпел модификации. Секој закон во Собранието би можел да претрпи модификации. Се работи за закон што ги подобрува процедурите, ги забрзува процедурите, не дава никаква амнестија на некој што направил тешко дело, затоа мислам дека треба да се отвори парламентарна дебата. Ние како Влада ќе го разгледаме на една од наредните седници. Од блокирање никој нема корист“, рече премиерот Ковачевски на денешниот почеток на градежните активности за Коридорот 10 д.

<!--EndFragment-->