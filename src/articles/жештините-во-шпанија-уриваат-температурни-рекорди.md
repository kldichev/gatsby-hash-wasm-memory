---
title: Жештините во Шпанија уриваат температурни рекорди
date: 2023-06-08T19:00:42.038Z
category: свет
featured: true
featuredImage: ../img/9-spanija-zestitni.jpg
author: Вардарски
---
Шпанија ја забележа својата најжешка пролет досега и втора најсушна досега. Ова го објави Асошиејтед прес, повикувајќи се на шпанската метеоролошка агенција.

Рубен Дел Кампо, портпарол на метеоролошката агенција, рече дека најновите податоци покажуваат продолжување на екстремно високите температури што ги трпи земјата во 2022 година. Минатата година беше најжешката година забележана во Шпанија.

Пролетните горештини се придружени со недостаток на врнежи. Продолжува сушата во земјава. Шпанското Министерство за транзиција на животната средина објави дека резервоарите за вода во земјата се со 47,4% од капацитетот, со што се консолидира надолен тренд.

Според Дел Кампо, температурите забележани во 2023 година се највисоки од најмалку 1940 година. Овие високи температури имаат импликации и за здравјето на луѓето и за екосистемите во смисла на зголемена веројатност за шумски пожари, додаде тој.

Шпанската влада минатиот месец објави мерки за одговор на сушата во вредност од 2,2 милијарди евра.