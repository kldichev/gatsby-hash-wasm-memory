---
title: Полска ја конфискуваше зградата на руското училиште во амбасадата
date: 2023-04-30T00:25:32.112Z
category: свет
featured: true
featuredImage: ../img/posldurus.png.webp
author: Вардарски
---

Полските власти им дадоа рок до 18 часот во саботата на вработените во училиштето на руската амбасада во Варшава да ја напуштат зградата, изјави за ТАСС Андриј Ордаш, советник-амбасадор на руската амбасада во Полска, пренесува ТАСС.

„Ова е правно самоволие, грубо невидено прекршување на Виенската конвенција. Во 9 часот почнаа да ја рушат капијата, ја искршија, влегоа во зградата, сега вршат увид во сите простории. Има вкупно 29 луѓе внатре, вклучително и деца (во Русија и во руските училишта сабота е училишен ден - уред.). На сите им е наредено да го напуштат училиштето со своите лични работи до 18:00 часот \[локално време]“, рече тој.

Ордаш исто така додаде дека „отстранувањето на училишната опрема е дозволено во рок од една недела“. „Сигурно ќе има реакција. Ваквите постапки на Полјаците нема да ги оставиме без реакција“, рече дипломатот.

Полското Министерство за надворешни работи смета дека зградата е незаконски окупирана, ваква информација дошло од одделението од Градското собрание на главниот град на Полска. Полицијата и градските власти се на терен.

„Жалбата на Министерството за надворешни работи е поврзана со неусогласеноста на износот на рускиот недвижен имот во Полска и полскиот недвижен имот во Русија, како и немањето изгледи за изнаоѓање решение за ова прашање во догледна иднина. “, се вели во соопштението на Министерството минатата година.

Амбасадорот на Русија во Полска, Сергеј Андреев изјави дека активностите на полските власти биле очекувани, па руската амбасада подготвила и други простории за продолжување на наставата.

Руското МНР во своето соопштение остро ја критикуваше одлуката на полските власти и како одговор вети „цврста реакција и последици за полските власти“.

Официјалната претставничка на руското МНР Марија Захарова го нарече провокација она што се случува во Варшава.

„Официјална Варшава многу години ги крши законите: меѓународното право, билатералните договори, домашното законодавство. Се однесува пркосно и незаконски. Што може да се опише со еден збор - провокација“, рече таа.

Уште поостро реагираше Дмитриј Медведев, заменик-претседател на Советот за безбедност на Русија, кој повика на итно прекинување на дипломатските односи со Полска.

„Не гледам смисла да се продолжат дипломатските односи со Полска. За нас оваа земја не треба да постои се додека таму нема никој друг на власт освен русофоби, а Украина е полна со полски платеници кои мора безмилосно да се уништат како смрдливи стаорци“, рече тој Дмитриј Медведев, заменик-претседател на Советот за безбедност на Руската Федерација.

Медведев, познат уште од почетокот на руската инвазија на Украина по своите невообичаено воинствени изјави, го објави својот апел на Твитер на англиски, придружен со превод на полски јазик.
