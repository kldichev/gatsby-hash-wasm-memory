---
title: "Сведоштва од Онкологија: Ми тежи смртта на тетка ми како камен сите овие
  години"
date: 2023-09-08T19:06:58.871Z
category: македонија
featured: true
featuredImage: ../img/prot-onko.jpg
author: Вардарски
---
<!--StartFragment-->

* Од граѓанското движење кое го организира „[Протестот против убиствата на онкологија](https://www.facebook.com/profile.php?id=61551112971128)“ објавија повик за анонимно [објавување на сведоштвата и лошите искуства,](https://www.facebook.com/photo?fbid=122095882886037099&set=a.122095883168037099) кои ги искусиле граѓаните на Онкологија, со цел да се изврши притисок на институциите и обзнани на јавноста, за тоа што точно се случува во ова одделение.

Имам едно прашање кое ме мачи веќе одамна. **Зошто Брза Помош на повик, жената на која ѝ се слошило, ја носи на Онкологија, а не на Ургетно Одделение???!!!** Таму жената – тетка ми – наместо да добие соодветна терапија, ја ставаат НА ИНФУЗИЈА, зашто нели како оперирана од тумор на дојка, сега е во метастази и умира!!!!!!!!!!!!!!!!

Јас и тогаш се карав и викав и НИШТО!!! Ама тогаш не го знаев овој МОМЕНТ СО ИНФУЗИИВЕ! Ама знам неколку работи:

Жената никако не требала да се однесе на Онкологија, туку во Ургентно! “КОЈ“ од Брзата Помош одредил со еден поглед дека жената има метастази и умира, па соодветно на наодот ја пратил на Онкологија?! **Тетка ми упорно ја вадеше инфузијата и викаше: “Не можам да ја издржам, ме гуши“! Упорно ѝ ја враќаа, додека истиот ден НЕ ПОЧИНА!!!!**

Лекарката – млада и плава (толку се сеќавам, ама го има името на “докторката“ во документите), нѐ убедуваше дека све прегледале и дека “тоа е тоа“, на жената и дошол крајот! Тетка ми умре гушејќи се! Ама, не од рак! Наодот од аутопсијата беше “слабост на срцето“!

Докторот кој нѝ ја пишуваше отпусната листа напиша, парафразирам – умрела од рак!

Почнав да му викам: „Гледаш ли дека пишува во однос на ракот, оперирана од рак на дојка, сѐ е отстрането и нема никакви траги од нови метастази“

**Почна да се заканува ќе викнел Полиција!** Викам, викни, сакам да викнеш, и да го прочитаме наодот пред нив, а што е она што го пишуваш ти!

За жал, не беше само до мене, другите од семејството не сакаа да се спорат, расправаат или тужат, и толку, се заврши!\
Ми тежи смртта на тетка ми како камен сите овие години, зашто и тогаш знаев, а сега СУМ СИГУРНА, дека не требаше да умре. Барем не тогаш.

<!--EndFragment--><iframe src="https://www.facebook.com/plugins/post.php?href=https%3A%2F%2Fwww.facebook.com%2Fpermalink.php%3Fstory_fbid%3Dpfbid043vF6Rho8YdNiKKYNBwMo74xgfNKsoTHEnxiqyJpKiRcWGduSezqPR46csribYynl%26id%3D61551112971128&show_text=true&width=500" width="500" height="498" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>