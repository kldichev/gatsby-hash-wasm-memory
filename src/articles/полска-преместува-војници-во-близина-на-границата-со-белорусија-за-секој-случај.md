---
title: Полска преместува војници во близина на границата со Белорусија за секој случај
date: 2023-07-22T14:00:04.342Z
category: свет
featured: true
featuredImage: ../img/4-poslka-prem-vojnici.jpg
author: Вардарски
---
Полска одлучи да ги пресели воените единици на своите источни територии поради присуството на групата Вагнер во Белорусија. Одлуката ја донесе полскиот Комитет за безбедност во средата, објави Ројтерс, цитирајќи ја полската агенција за печат.

Потсетуваме, во средата се појави видео на кое шефот на „Вагнер“ Евгениј Пригожин ги пречекува платениците во Белорусија, порачувајќи им дека повеќе нема да учествуваат во војната во Украина и им наредува да соберат сили за Африка.

Во четвртокот белоруското Министерство за одбрана соопшти дека платениците на Вагнер обучувале белоруски специјални сили на воен полигон на неколку километри од границата со Полска.

Оние кои живеат во близина на границата вчера изјавија дека можеле да слушнат пукотници и хеликоптери. Ова ги засили нивните стравувања дека војната во Украина ќе допре до нив.

Министерот за одбрана Мариуш Блашчак претходно овој месец објави дека Полска почнала да преместува повеќе од 1.000 војници на истокот на земјата.

На почетокот на јули, Полска соопшти дека испраќа 500 полицајци за да ја зајакне безбедноста на границата со Белорусија.