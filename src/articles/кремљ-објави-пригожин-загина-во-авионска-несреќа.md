---
title: "Кремљ објави: Пригожин загина во авионска несреќа"
date: 2023-08-25T12:30:14.293Z
category: свет
featured: true
featuredImage: ../img/2-30-prigozin.jpg
author: Вардарски
---
Пригожин загина во авионска несреќа, јави државниот ТВ канал „Русија 24“.

Со ова се става крај на шпекулациите околу авионската несреќа во регионот Твер.

Шефот на ПВК „Вагнер“ Евгениј Пригожин и неговите команданти биле во авионот што се урна во областа Твер во Русија, пишува „Фонтанка“.

Се знае дека никој не ја преживеал несреќата. Наводно во авионот имало 10 лица.

„Фонтанка“ напиша дека никој од блиските или роднините на Пригожин не може да го контактира телефонски.

Според Fligradar24, деловниот авион Embraer Legacy 600 на Пригожин со регистарски број RA-02795 полетал од Москва, но од каде точно не е познато, транспондерот почнал да пренесува податоци само во близина на Солнечногорск во 14:59 UTC (17:59 по московско време). Меѓународниот аеродром Шереметјево се наоѓа во близина на Солнечногорск.

Дванаесет минути подоцна, во 15:11 UTC, комуникацијата со авионот е изгубена - ова се случи во близина на селото Шернево во регионот Твер, веднаш до реката Волга.

Според Fligradar24, авионот бил на FL280 (околу 8,5 km) и неговата брзина на крстарење била околу 511 јазли (946 km/h).

Според прес-службата на владата на регионот Твер, ситуацијата со урнатиот авион ја зел под лична контрола гувернерот на регионот Игор Руденија.