---
title: "Тројца арачиновци краделе струја и оставиле 160 жители во мрак: ЕВН
  шести ден спречен да го поправи дефектот"
date: 2023-06-07T17:30:26.050Z
category: македонија
featured: true
featuredImage: ../img/7-30-ar-bez-struj.jpg
author: Вардарски
---
<!--StartFragment-->

Шести ден по ред компанијата за дистрибуција на електрична енергија ЕВН не може да го поправи дефектот во Арачиново настанат од тоа што тројца граѓани присвоиле извод за струја и не им дозволуваат на екипите да работат.

Поради нивното однесување 160 жители од соседните куќи живеат без струја, а не им дозволуваат на екипите да го поправат дефектот кој е предизвикан на дистрибутивната мрежа.

Неофицијално, тројцата арачиновци биле познати во селото по злоупотреби и кражби на струја.

Од ЕВН велат дека ги користат сите правни мерки со цел да ја решат ситуацијата и дека се обратиле во МВР. Очекуваат со нивна асистенција наскоро да го санираат дефектот.

„Ги користиме сите правни мерки со цел успешно решавање на ситуацијата. Се обративме и до МВР и очекуваме наскоро да го санираме дефектот“, рекоа од ЕВН