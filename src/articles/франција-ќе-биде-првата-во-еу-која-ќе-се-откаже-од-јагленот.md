---
title: Франција ќе биде првата во ЕУ која ќе се откаже од јагленот
date: 2023-09-26T09:30:18.252Z
category: свет
featured: true
featuredImage: ../img/11-30-jaglen.jpg
author: Вардарски
---
Франција има намера да биде меѓу првите земји во Европската унија кои целосно ќе се откажат од производството на електрична енергија од јаглен.

Ова во неделата го соопшти францускиот лидер Емануел Макрон, цитиран од АФП.

„Следната година ќе инвестираме 40 милијарди евра за да се префрлиме на нови извори на енергија. Мора да го напуштиме и јагленот како најштетен енергетски ресурс за животната средина.

До 2027 година, имаме намера целосно да ги претвориме нашите две преостанати електрани на јаглен да работат на биомаса“.

Ова го прецизираше претседателот во интервју за ТВ ТФ-1.

Макрон повика и на засилување на производството на електрични автомобили и потребните батерии во Франција.