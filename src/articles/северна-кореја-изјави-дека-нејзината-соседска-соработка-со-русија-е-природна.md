---
title: Северна Кореја изјави дека нејзината соседска соработка со Русија е природна
date: 2023-09-26T15:00:46.290Z
category: свет
featured: true
featuredImage: ../img/5-sv-kor.jpg
author: Вардарски
---
Пјонгјанг го критикуваше јужнокорејскиот претседател Јун Сук-Јол што се изјасни против соработката меѓу Северна Кореја и Москва по посетата на лидерот Ким Џонг-ун на Русија, јавува Ројтерс.

Материјал објавен од севернокорејската државна новинска агенција (KCNA) го осудува Јун за „злонамерно“ клеветење на пријателската соработка на Пјонгјанг со Русија. Во соопштението се тврди и дека Јун служел како „порпарол“ на Соединетите држави. Сосема е природно и нормално соседните земји да одржуваат блиски односи меѓу себе и нема причина да се бара одговорност за таквата практика“, се наведува и во материјалот.

Потсетуваме дека Јун минатата недела ја изрази својата загриженост пред Генералното собрание на ОН. Според него, ако Русија и помогне на Северна Кореја да ги подобри своите програми за оружје во замена за помош во војната во Украина, тоа би било „директна провокација“.