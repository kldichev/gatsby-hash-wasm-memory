---
title: "Трајанов: Земјоделската политика на оваа Влада не е како европските"
date: 2023-06-07T04:30:29.404Z
category: македонија
featured: true
featuredImage: ../img/6-30-traj-zemj-pol.jpg
author: Вардарски
---
<!--StartFragment-->

## Здравко Трајанов, професор на Факултетот за шумарски науки и пратеник од ВМРО-ДПМНЕ на денешната трибина рече дека оваа влада воопшто не е заинтересирана за земјоделието, шумарството и водостопанството.



<!--EndFragment--><!--StartFragment-->

Здравко Трајанов, професор на Факултетот за шумарски науки и пратеник од ВМРО-ДПМНЕ на денешната трибина насловена како „Современи политики за развој на земјоделството“ што се одржува во Прилеп во рамки на активностите под мото Ова е Македонија за сите рече дека оваа влада воопшто не е заинтересирана за земјоделието, шумарството и водостопанството.

„Политиката на оваа Влада за земјоделието не соодветствува со политиката во државите во Европа. Сите тие го штитат своето производство и се трудат да произведат здрава храна. Тоа не е случај кај нас. Нивната политика за овие области мора да се променат час поскоро. Нивните политики водат кон пропаст на земјоделието“, рече Трајанов.

Трајанов информираше дека од реалните 110 милиони евра субвенции едвај 50 проценти се субвенции од годината, се се заостанати субвенции, што значи немаат пари за субвенции“, информираше Трајанов.

Водостопанство и шумарството се уништени.

„Има празни езера, уништени водни системи. Се соочуваме со катастрофа. Тоа што го гледаме од Владата се фрлени пари за некаква трансформација која се надевам нема да се случи бидејќи ќе значи крах на шумарството“, рече Трајанов.

Трајанов на крајот укажа дека во Собранието стигна закон според кој секој може да биде инспектор во овие области, се наведува во партиското соопштение.

<!--EndFragment-->