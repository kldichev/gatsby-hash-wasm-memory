---
title: "Иван Кондов: Однесувањето на РСМ не води кон брза европска интеграција"
date: 2023-05-23T01:48:47.681Z
category: македонија
featured: true
featuredImage: ../img/bavna-rsm-integ.jpg
author: Вардарски
---
Северна Македонија мора да го промени начинот на кој се однесува кон Бугарија, бидејќи тоа не е најбрзиот пат кон интеграција во ЕУ, изјави вршителот на должноста министер за надворешни работи Иван Кондов по состанокот на Советот за надворешни работи во Брисел, цитиран од БНР.

За време на средбата, министрите за надворешни работи на ЕУ разговараа за прашања поврзани со Западен Балкан, а беше поставено и прашањето за побрзо проширување и интеграција. Министерот Кондов ја истакна потребата да се почитуваат преземените обврски, вклучително и промената на Уставот на РСМ и ја изрази својата загриженост за тековните прекршувања на човековите права во Северна Македонија.

„Некои од колегите го поставија прашањето за побрзо проширување или побрз пат. Нормално, од наша страна укажав дека е исклучително важно да се почитуваат сите заложби, вклучително и промената на Уставот. Исто така укажав дека во сегашната ситуација, во кој Бугарија се споменува на овој начин (забелешка уред. - Македонскиот премиер Димитар Ковачевски го спореди односот на Бугарија кон Северна Македонија со оној на Русија кон Украина), како што се случи со тековните прекршувања на човековите права - ова сигурно

Во билатералниот разговор со неговиот колега од Северна Македонија, Бујар Османи, министерот Кондов добил објаснување дека говорите на македонскиот премиер се поврзани со конкретни политичари, а не со политиката на Бугарија во целина. Бујар Османи веднаш беше прашан зошто ваквото појаснување не го даде самиот Ковачевски и зошто ја спомна Бугарија како целина, а не „поединечни бугарски политичари“.

Министерот Кондов истакна дека Бугарија нема интерес да се откаже од барањето за едногласност во ЕУ при гласањето за надворешнополитички прашања.