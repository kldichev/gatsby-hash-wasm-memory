---
title: Кина и Русија започнаа заеднички воздушни и поморски вежби во Јапонското Море
date: 2023-07-17T04:30:49.493Z
category: свет
featured: true
featuredImage: ../img/6-30-kina-rus-vezba.jpg
author: Вардарски
---
Кина и Русија започнаа заеднички воздушни и поморски вежби во Јапонското Море. Тие се насочени кон „заштита на безбедноста на стратешките водни патишта“, соопшти кинеското Министерство за одбрана, цитирано од Ројтерс.

Со кодно име Север/Интеракција-2023, вежбата ја означува зголемената воена соработка меѓу Кина и Русија по инвазијата на Москва на Украина.

Кинеската поморска флотила, составена од пет воени бродови и четири поморски хеликоптери, во неделата го напушти источното пристаниште Кингдао и ќе се сретне со руските сили во „предодредена област“.

„Громкиј“ и „Совершенниј“, два руски воени брода кои учествуваат на вежби во Јапонското Море, претходно овој месец спроведоа посебна обука со кинеската морнарица во Шангај за формирање движење, комуникација и поморско спасување.

Неколку дена пред Русија да ја нападне Украина во февруари 2022 година, претседателот Владимир Путин и кинескиот претседател Си Џинпинг објавија партнерство „без задржување“, за кое велат дека има за цел да се спротивстави на влијанието на Соединетите држави.

Една значајна област на партнерство е токму воената соработка.