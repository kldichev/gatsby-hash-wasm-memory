---
title: ЕУ финансиски ќе ја помага дигиталната трансформација на земјава
date: 2023-07-04T12:30:26.168Z
category: македонија
featured: true
featuredImage: ../img/2-30-eu-kje-finansira.jpg
author: Вардарски
---
<!--StartFragment-->

## Македонија се подготвува за дигитална трансформација на целото општество, а прв проект на кој ќе се работи е визуелизација на артефактите во земјава.



<!--EndFragment--><!--StartFragment-->

Преку програмата „Дигитална Европа“, земјава ќе може да аплицира за повеќе проекти, а вкупниот буџет за сите земји вклучени во договорот до 2030 година е 7.5 милијарди евра.

Министерот за информатичко оштество и администрација, Алиу на денешниот брифинг со новинарите рече дека земјава има свои адути за успех во оваа програма.

**„Еден од најлесните проекти во кои може да аплицираме, бидејќи имате и материјали и идеја, е артефакти на нашата држава. Ние ќе аплцираме за дигитализација и визуелизација на артефактите. Но, не значи дека ќе останеме тука. Ќе почнеме да работиме, и ќе видиме колку време ќе ни треба се аплицира“-изјави, Азир Алиу – мин. за информатичко општество и администрација.**

Програмата за дигитализација на Европа има пет клучни области - вештачка интелигенција – со вкупен буџет од 2,1 милијарди евра, суперкомпјутери со буџет од 2,2 милијарди евра, сајбер безбедност со 1,6 милијарда евра, напредни дигитални вештини со 580 милиони евра и напредни дигитални технологии со вкупен буџет од 1,1 милијарда евра.

Алиу додаде дека за секоја од клучните области ќесе формираат работни групи и ќе се направи листа на експерти што знаат да пишуваат апликации за проекти.

Првиот човек на Информатичко општество и администрација смета дека има широк опсег на области во кои може да се аплицира..

Од развивање иновации на компаниите, нивно дигитализирање со што ќе станат компатибилни со ЕУ и светот, проекти во образованието, па се до апликации за новата Агенција за сајбер безбедност што треба да профункционира во 2024 година.

Со унапредувањето на дигиталните услуги, рече тој, ќе се подобрат секојдневните процеси во животот на граѓаните, заштеда на нивното време и намалување на корупцијата



<!--EndFragment-->