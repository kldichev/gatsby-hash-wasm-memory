---
title: Шумски пожар избувна во руско одморалиште на Црното Море
date: 2023-09-03T05:30:57.841Z
category: свет
featured: true
featuredImage: ../img/7-30-rus-poz.jpg
author: Вардарски
---
Стотици пожарникари се обидуваат да ги стават под контрола пожарите во близина на рускиот црноморски град Геленџик, едно од најпопуларните одморалишта во земјата, изјави локалниот градоначалник во средата, цитиран од Ројтерс.

Во објава на Телеграм, градоначалникот Алексеј Богодистов рече дека 441 лице, повеќе од 80 противпожарни возила, авиони и хеликоптери биле испратени да се борат со шумските пожари, кои зафатија 118 хектари земјиште.

Во вторникот, локалната администрација ги замоли жителите да волонтираат за да им помогнат на службите за итни случаи. Снимките кои кружат на интернет покажуваат шумски ридови над градот зафатени од пламен.

Шумските пожари се ретки долж влажниот брег на Црното Море на Русија, но голем дел од Европа беше изгорена од серија топлотни бранови ова лето, предизвикувајќи пожари низ целиот континент.