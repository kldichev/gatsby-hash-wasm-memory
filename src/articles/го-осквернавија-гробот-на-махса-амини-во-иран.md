---
title: Го осквернавија гробот на Махса Амини во Иран
date: 2023-05-25T00:29:19.494Z
category: свет
featured: true
featuredImage: ../img/osekr-grob-iran.jpg
author: Вардарски
---
го осквернавија гробот на Махса Амини во Иран

Гробницата на Махса Амини во Иран стана предмет на вандализам. Ова го пренесе АФП, повикувајќи се на соопштение на Мрежата за човекови права на Курдистан, со седиште во Франција.

Фотографиите објавени на социјалните мрежи, за кои се вели дека се од профилот на нејзиниот брат Ашкан на Инстаграм, покажуваат дека стаклото што го штити портретот на Амини на главата на надгробната плоча е скршено.

Адвокатот на семејството, Салех Никбахт, во соопштение рече дека семејството знае кои се сторителите и дека ова не се случува првпат.

Според него, самите власти се мешале во одржувањето на гробот.

Потсетуваме дека Иранците со месеци протестираа против репресивната политика по смртта на иранскиот Курд Махса Амини. Таа почина во средината на септември откако беше уапсена од полицијата за морал поради кршење на строгите правила за носење хиџаб.

Нејзината смрт, исто така, доведе до демонстрации ширум светот, при што жените пркосно ја шишаа косата.

Во Иран, многу жени повеќе одбиле да носат хиџаб во јавност.

Според организациите за човекови права, повеќе од 500 демонстранти биле убиени, меѓу кои 70 малолетни, а околу 20.000 биле уапсени.

Техеран егзекутира најмалку 7 затвореници. Амнести интернешенел оваа недела предупреди дека седум други мажи се изложени на ризик од егзекуција во врска со протестите.