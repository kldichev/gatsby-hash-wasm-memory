---
title: Пожар на гасовод во Сибир
date: 2023-03-29T22:14:13.058Z
category: свет
featured: true
featuredImage: ../img/nikog.png.webp
author: Вардарски
---

Гасовод што се поправаше во северен Сибир се запали во средата, но немаше прекин во снабдувањето, јави агенцијата Тас, повикувајќи се на компанијата Гаспром.

Инцидентот се случил во близина на Пељ, кој е на околу 430 километри северно од сибирскиот енергетски центар Тјумен. Гаспром објави дека има пад на притисокот на гасоводот Јамбург-Јелец 1, по што следеше пожар, пренесува Тасс.

- Немаше жртви. Кога се случи падот на притисокот, делот од гасоводот беше затворен поради поправки и не беше вклучен во транспортот на гас, тврди Гаспром.
- Потрошувачите целосно се снабдуваат со гас преку паралелни цевководи, се наведува и се додава дека причината за инцидентот не е позната. Тас претходно објави изјава од локален функционер дека гасоводот се запалил по експлозијата.
