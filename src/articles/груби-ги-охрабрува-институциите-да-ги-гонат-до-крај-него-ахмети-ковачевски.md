---
title: Груби ги охрабрува институциите да ги гонат до крај, него, Ахмети, Ковачевски
date: 2023-08-16T18:51:04.015Z
category: македонија
featured: true
featuredImage: ../img/grubi.jpg
author: Вардарски
---
<!--StartFragment-->

Институцииите да го гонат него, Ахмети, Ковачевски и сите функционери ако сториле злоупотреби и да одат до крај, изјави денеска вицепремиерот, Артан Груби.

Тој ги охрабри обвинителите кои водат постапки против него и политичарите да одат до крај со истрагите. Прашан за коментар, што мисли за критиките од американската амбасадорка Анџела Агелер, тој посочи дека испраќа апел до институциите да работат.

Според него, политичките партии не можат да лоцираат вина, туку само Обвинителството кое покренува истраги и обвиненија, како и судот кој ја носи последната одлука.

Ги охрабруваме сите институции да пристапат да преземат дејствија и да ги истражат сите функционери – од премиерот, Ахмети, па сите други. За мене има неколку предмети во Антикорупциска и Јавното обвинителство. Ги охрабрувам за секоја пријава од граѓаните, да се отвори предмет и да се оди до крај. Треба да ставиме крај на пропагандата и да видиме дали тие обвинувања се вистинити или не. Тоа ќе го утврди Обвинителството и судот на крај. А не политичките партии“

Претходно, Агелер во интервју кажа дека таа е разочарана бидејќи корупцијата е и натаму еден од најголемите предизвици за Македонија. Таа кажа дека ова е проблем кој трае 31 година. Одговорноста ја лоцираше кај судството, Владата и граѓаните.

<!--EndFragment-->