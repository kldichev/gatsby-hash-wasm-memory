---
title: Шведска го истражува инцидентот со брз воз
date: 2023-06-27T12:30:07.643Z
category: свет
featured: true
featuredImage: ../img/2-30-svedska-istr-voz.jpg
author: Вардарски
---
Инспекторите на шведската влада во понеделникот отворија истрага за несреќата на тобоганот во која загина едно лице, а девет беа повредени во најстариот забавен парк во земјата, јавува АП.

Владината агенција има задача да истражува сериозни несреќи за да ја подобри безбедноста, а не да наоѓа вина.

Одделно, полицијата отвори кривична истрага за можни обвиненија за убиство од небрежност, предизвикување телесни повреди и загрозување на другите.

Според обвинителството, рано е да се утврди дали има основи за поднесување обвиненија.

Повеќето од повредените, меѓу кои и три деца, беа ослободени до понеделник. Четири возрасни лица и понатаму се хоспитализирани, од кои двајца се во тешка, но не опасна по живот состојба, соопшти регионалната управа.

Паркот Грона Лунд беше затворен една недела по инцидентот во неделата, кога воз со тобоганот делумно излета од шините, а некои патници паднаа на земја.

Претставниците на паркот рекоа дека предниот дел на возот излетал од шините од непознати причини и застанал на 6 до 8 метри над земјата.

Возот Jetline е познат по својата брзина до 90 километри на час и висина од 30 метри.

Тој е една од главните атракции на тематскиот парк и привлекува над еден милион посетители секоја година, според информациите на веб-страницата на паркот.

Паркот во моментов е затворен за посетители поради истрагата.