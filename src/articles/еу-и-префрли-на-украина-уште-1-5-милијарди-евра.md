---
title: ЕУ и префрли на Украина уште 1,5 милијарди евра
date: 2023-07-26T19:00:57.435Z
category: свет
featured: true
featuredImage: ../img/9-for-der.jpg
author: Вардарски
---
Европската унија и додели уште една транша од 1,5 милијарди евра на Украина како дел од макрофинансиската помош за поддршка на економијата на земјата и обнова на инфраструктурата уништена од Русија, јавува Руската служба на Би-Би-Си.

Претседателката на Европската комисија, Урсула фон дер Лајен, соопштувајќи го ова, ги осуди ударите што руските трупи ги нанесоа на местата за складирање и транспорт на украинското жито.

„Додека Русија ја продолжува својата безмилосна војна, ние продолжуваме да ја поддржуваме Украина“, напиша таа на Твитер.

„Денес плативме уште 1,5 милијарди евра за да и помогнеме на државата да функционира и да ја обнови инфраструктурата. Ќе има уште“, додаде Фон дер Лејен.

Како што објасни потпретседателот на Европската комисија, Валдис Домбровскис, со тоа износот на помошта за Украина од ЕУ годинава достигна 10,5 милијарди евра.

Според него, Украина прави добар напредок во исполнувањето на условите за обезбедување макрофинансиска помош: зајакнување на владеењето на правото, зголемување на енергетската ефикасност и подобрување на инвестициската клима.

Севкупно, во рамките на програмата за макрофинансиска помош, Брисел оваа година има намера да и префрли на Украина 18 милијарди евра.