---
title: Казни од 1.500 до 2.000 евра за лица кои се движат низ шуми и покрај забраната
date: 2023-07-18T17:20:10.141Z
category: македонија
featured: true
featuredImage: ../img/kazni-set-suma.jpg
author: Вардарски
---
<!--StartFragment-->

Министерството за земјоделство, шумарство и водостопанство (МЗШВ) по барање на ЈП „Национални шуми“ даде согласност за воведување делумна забрана за движење низ шумите и шумското земјиште. Забраната се воведува на територија со која стопанисува ЈП „Национални шуми“, за временски период од 17.07.2023 година, во терминот од 06:00 до 20:00 часот.

\-Движењето во шумите ќе биде дозволено единствено со писмено одобрување издадено од страна на подружниците на ЈП „Национални шуми“, за подрачјето со кое управуваат. За непочитување на оваа делумна забрана за движење во шумите и шумското земјиште, на физички лица кои ќе се затекнати да се движат во шума и шумско земјиште, согласно член 106 од Законот за шумите, ќе им се изрече глоба од 1.500 до 2.000 евра во денарска противредност, наведува Министерството.

Забраната, која што не го опфаќа Водно, ќе трае се до проценката дека ризикот од шумски пожари е намален. Забраната важи и за движења во националните заштитени подрачја Јасен, Маврово, Попова Шапка и Пелистер.

<!--EndFragment-->