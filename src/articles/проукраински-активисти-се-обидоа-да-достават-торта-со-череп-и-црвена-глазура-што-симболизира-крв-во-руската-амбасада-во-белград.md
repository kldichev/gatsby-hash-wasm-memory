---
title: Проукраински активисти се обидоа да достават торта со череп и црвена
  глазура што симболизира крв, во руската амбасада во Белград
date: 2023-02-24T17:38:37.045Z
category: свет
featured: true
featuredImage: ../img/tortacerep.jpg.webp
author: Тодор Вангелов
---

Неколку десетици проукраински активисти се обидоа да достават торта со череп и црвена глазура што симболизира крв, во руската амбасада во Белград, но полицијата не им дозволи да го сторат тоа. Овој перформанс на активисти се одржа по повод првата годишнина од почетокот на руската инвазија на Украина, известува А1 он.

Активистите планирале да поднесат барање до рускиот претседател Владимир Путин да се „предадат“ пред Меѓународниот суд на правдата во Хаг поради „геноцидот во Украина“, но не успеале во тоа. Групата активисти ја предводеше адвокатот Чедомир Стојковиќ, кој тортата ја постави на тротоарот недалеку од зградата на руската амбасада.

![](../img/tortacerep2.jpg.webp)

Пред зградата на амбасадата имаше кордон од дваесетина полицајци. Активистите шетаа низ градот пред да пристигнат пред руската амбасада.

Меѓу учесниците на протестниот собир беа и претставници на невладината Жена во црно и Хелсиншкиот комитет за човекови права.
