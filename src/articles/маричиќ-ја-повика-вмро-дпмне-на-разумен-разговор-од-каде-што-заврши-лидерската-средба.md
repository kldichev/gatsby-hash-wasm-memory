---
title: Маричиќ ја повика ВМРО-ДПМНЕ на разумен разговор од каде што заврши
  лидерската средба
date: 2023-06-13T10:30:06.417Z
category: македонија
featured: true
featuredImage: ../img/12-30-mar-za-mick.jpg
author: Вардарски
---
<!--StartFragment-->

### Вицепремиерот за европски прашања кажа дека предлогот на ВМРО-ДПМНЕ за усвојување на уставните измени со одложено дејство се движи надвор од Преговарачката рамка. Во врска со вториот предлог на опозициската партија, пак, Маричиќ кажа дека е добро да се седне на зедничка маса и да се разговара што од барањата е реално и за што може да се очекува поддршка од Европската Унија и од нејзините членки, а за што не

Како што ВМРО-ДПМНЕ направи чекор напред на оваа лидерска средба, сигурен сум дека ако имаме повеќе средби, ќе направат повеќе чекори. Можеби токму тоа и ги плаши и затоа не сакаат да има повеќе средби. Но, мислам дека е разумно повторно да седнеме и да разговараме таму каде што заврши лидерската средба и во наредните денови може да ги поместиме позициите.

Ова во интервју за ТВ Сител го изјави вицепремиерот за европски прашања Бојан Маричиќ, говорејќи за барањата во врска со уставните измени кои опозициската ВМРО-ДПМНЕ ги изнесе по лидерската средба меѓу премиерот Димитар Ковачевски и лидерот на опозицијата, Христијан Мицкоски.

<!--EndFragment-->

<!--StartFragment-->

Зборувајќи во оваа насока, Маричиќ кажа дека предлогот на ВМРО-ДПМНЕ за усвојување на уставните измени со одложено дејство се движи надвор од Преговарачката рамка.

> „Ние се движиме во едни реални рамки. За жал, ВМРО-ДПМНЕ се движи во нереални рамки надвор од Преговарачката рамка. Тој предлог на ВМРО-ДПМНЕ значи повторно преговарање на рамката којашто е веќе усвоена минатата година“,
>
> рече Маричиќ.