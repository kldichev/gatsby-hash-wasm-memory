---
title: Средба на Џафери со делегација од косовското Собрание
date: 2023-09-11T14:31:01.803Z
category: македонија
featured: true
featuredImage: ../img/kos-sob-dzaferi.jpg
author: Вардарски
---
<!--StartFragment-->

## Денес Претседателот на Собранието Талат Џафери, се сретна со членовите на работната група од Собранието на Косово, која средба е во рамките на нивната студиска посета организирана од Националниот демократски институт. 



<!--EndFragment--><!--StartFragment-->

Целта на студиската посета е одблиску да се запознаат со етичкиот реформски процес во нашата земја, со фокус на механизмот, кој иако сè уште не е усвоен од Собранието, е еден од најнапредните нацрт-етички кодекси.

Претседателот Џафери им посака добредојде на гостите и даде краток осврт за билатералните односи помеѓу двете земји, истакнувајќи ги мноштвото позитивни аспекти и посочувајќи ги прашањата на кои треба да се посвети дополнително внимание, како што е на пример олеснувањето на движењето на граѓаните од двете страни.

Говореше и за парламентарната соработка која наидува на поддршка од двете страни и се одвива на сите нивоа, од претседатели на Собранија, до работни тела и групи за соработка. Размената на добрите практики е одлична појдовна основа и во тој контекст ги спомна проектите што ги реализираме заедно со донаторите и чии резултати се од голема полза за функционалноста на законодавниот дом. Меѓу другото, тука спаѓа и првиот Етички кодекс кој што беше усогласен во рамките на Дијалогот Жан Моне, а сега е во подготовка и последното усогласување кое што ќе се пушти во собраниска процедура. Во подготовка е и новиот Деловник за работа на Собранието, во соработка со Европскиот Парламент и кој што се усогласува со големо трпение и конструктивност на сите учесници во процесот. Целта е функционално Собрание кое ги извршува своите уставна надлежности на најдобар можен начин.

Гостите се заблагодарија на можноста за средба со претседателот, и можноста за размена на корисни информации со претседателот и членовите на Комисијата за деловнички и мандатно-имунитетни прашања, и со претседателот на Собранието, Џафери. Водачот на делегацијата ги претстави членовите, потенцирајќи дека во нејзин состав има членови од законодавниот дом на Косово и од НДИ и говореше за досегашните активности и реализирани студиски посети во разни парламенти за да соберат што повеќе искуства во областа. Се заблагодарија на поддршката што како земја ја добиваат од Собранието и од Македонија на сите меѓународни настани и изразија желба за понатамошно продлабочување на соработката, се наведува во соопштението .

<!--EndFragment-->