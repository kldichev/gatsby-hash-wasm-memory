---
title: Состанокот со израелски колега доведе до смена на министерот за
  надворешни работи на Либија
date: 2023-08-30T14:30:18.102Z
category: свет
featured: true
featuredImage: ../img/4-30-nad-min-na-lib.jpg
author: Вардарски
---
Либискиот премиер Абдул Хамид Дбејбе ја отпушти министерката за надворешни работи Наџла Мангуш откако се дозна дека таа се сретнала со израелскиот министер за надворешни работи Ели Коен, пренесе АП.

Притоа, премиерот најави и покренување административна истрага против Манѓуш, која ќе ја води комисија со која ќе претседава министерот за правда. Ова се вели во соопштението на либиската влада.

Во неделата, Коен рече дека тој и Мангуш тајно се сретнале во Италија минатата недела. Тоа беше прва средба меѓу високи дипломати на Израел и Либија, чиј домаќин беше италијанскиот министер за надворешни работи Антонио Тајани. Коен рече дека тој и Мангуш разговарале за „големиот потенцијал на односите меѓу двете земји“.

Од 2020 година, Израел ги нормализираше односите со Обединетите Арапски Емирати, Бахреин, Мароко и Судан преку т.н. Абрахамски договор со посредство на САД.

Од друга страна, Либија ја тресе граѓанска војна. Најла Манѓуш е една од ретките Либијки кои имаат висока функција.

Либијците дури запалија гуми во знак на протест поради средбата на министерката за надворешни работи на Владата на национално единство, Најла ал-Манѓуш, со нејзиниот израелски колега во Италија.