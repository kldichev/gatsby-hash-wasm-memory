---
title: Германија и предаде на Украина модерен противвоздушен ракетен систем
date: 2023-04-19T22:43:56.448Z
category: свет
featured: true
featuredImage: ../img/ksdkeskers.png.webp
author: Вардарски
---

Германија и го достави на Украина вториот противвоздушен ракетен комплекс Ирис-Т од ветената четворка, пишува германскиот весник Sueddeutsche Zeitung, повикувајќи се на „владини кругови“. Ова сè уште не е официјално потврдено: во долгиот список на испораки како дел од воената поддршка за Украина на веб-страницата на Федералната канцеларија сè уште се појавува само еден комплекс.

Подоцна, испораката на вториот комплекс Ирис-Т ја потврди и магазинот Шпигел, повикувајќи се и на свои неименувани извори.

„Ирис-Т“ е најновиот германски систем за противвоздушна одбрана, кој се уште не е во служба со германската армија. Украинската воздушна одбрана останува во голема мера зависна од оружје од советско производство, а Киев и неговите западни партнери се загрижени дека им снемува муниција. Западните земји почнаа да испорачуваат сопствени системи за противвоздушна одбрана на Украина, но нивното количество, како и резервите на муниција за нив, се строго ограничени.

Претходно беше соопштено дека Украина минатата недела добила ракетен систем за противвоздушна одбрана Патриот од Германија. Ова се наведува на сајтот на германската влада.

Ова е првиот Патриот систем што Берлин го испраќа во Киев. Дополнително, испорачани се и проектили за системот за противвоздушна одбрана, како и 16 оклопни камиони Мерцедес Бенз Зетро, ​​со кои нивниот вкупен број достигнува 76.

САД, исто така, ветија две батерии „Патриот“ и кон крајот на март во Оклахома завршија обука на 65 украински војници да ги користат. Холандија вети две единици „Патриот“.
