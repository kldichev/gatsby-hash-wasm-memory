---
title: Марк Руте се откажува од политиката
date: 2023-07-11T14:30:23.021Z
category: свет
featured: true
featuredImage: ../img/4-30-mark-otkaza.jpg
author: Вардарски
---
Холандскиот премиер Марк Руте најави дека нема да се кандидира за петти мандат и ќе се повлече од политиката по изборите во ноември, пренесува Ројтерс.

Во петокот, тој поднесе оставка од својот четврти кабинет, откако не успеа да постигне договор за построги миграциски политики.

„Последниве денови имаше многу шпекулации за тоа што ме мотивира. Единствениот одговор е Холандија“, нагласи Руте во говорот во парламентот пред дебатата за падот на владата.

„Вчера наутро донесов одлука дека повеќе нема да бидам лидер на Народната партија за слобода и демократија. Откако ќе се формира новиот кабинет по изборите, ќе ја напуштам политиката“.

Одлуката на Руте ќе стави крај на неговата кариера како премиер со најдолг стаж во историјата на земјата. Тој ја презеде премиерската функција во октомври 2010 година.

Руте (56) ќе остане на чело на преодната влада додека не се формира нова администрација по следните избори, процес кој обично трае со месеци во фрагментираниот холандски политички пејзаж.