---
title: "Бела куќа: Нема индикации дека Русија стои зад пучот во Нигер"
date: 2023-08-02T08:00:10.344Z
category: свет
featured: true
featuredImage: ../img/10-bela-kukja-dzon.jpg
author: Вардарски
---
Координаторот за стратешки комуникации на Советот за национална безбедност на Белата куќа, Џон Кирби, во вторникот изјави дека нема индикации дека Русија стои зад пучот во Нигер или дека го поддржува.

Поранешната француска колонија беше сведок на антифранцуски демонстрации за време на викендот, при што некои демонстранти носеа руски знамиња.

Кирби рече дека САД не гледаат директна закана за своите граѓани и дека не одлучиле да ги користат своите трупи за поддршка на напорите за евакуација на другите земји.

Тој додаде дека САД не го промениле ставот за своето присуство во Нигер и дека администрацијата верува дека се уште има „прозорец за дипломатија“.