---
title: Илјадници екологисти во Франција рекоа не за новата железничка линија кон
  Италија
date: 2023-06-18T12:45:23.751Z
category: свет
featured: true
featuredImage: ../img/2-45-fr-ne-nova-zel.jpg
author: Вардарски
---
Француската полиција во саботата употреби солзавец за да растера неколку илјади демонстранти во југоисточниот дел на земјата.

Луѓето демонстрираа против изградбата на нова линија за брз воз меѓу Франција и соседна Италија, пренесува АФП.

Поддржувачите велат дека тоа значително ќе го олесни сообраќајот на камиони.

Противниците на проектот тврдат дека долгорочно ќе има негативно влијание врз животната средина и дека градежните активности веќе ги сушат изворите во околината.

Според организаторите, учесниците биле околу 5.000, а според полицијата - 3.000 луѓе.

Демонстрантите немаа дозвола за демонстрациите од властите. Полицијата интервенираше кога демонстрантите се судрија со органите на редот.

Демонстрантите ја нападнаа и блиската железничка линија. Возовите беа прекинати во раните попладневни часови.

Поддржана од Европската унија (ЕУ), новата линија треба да ги поврзе францускиот Лион и италијанското Торино со тунел долг 57,5 ​​километри низ Алпите.

Проценетата цена е повеќе од 26 милијарди евра.