---
title: Почина пациентот од комбето на Брзата помош чии вработени пиеја кафе на
  бензинска
date: 2023-08-22T16:24:21.348Z
category: македонија
featured: true
featuredImage: ../img/brz-pomos.jpg
author: Вардарски
---
<!--StartFragment-->

Почина пациентот од комбето на Брзата помош чии вработени пиеја кафе на бензинска, објави „Слободен печат“. Пациентот починал неколку дена по [транспортoт](https://vecer.mk/), а бил во терминална фаза на карцином и го транспортирале од Скопје до Струга. Во екипата која била задолжена да го транспортира пациентот имало лекар, медицинска сестра и возач. Инаку тој претходно бил сместен на Клиниката за гастроентерохепатологија во Скопје, а се лекувал и на Клиниката за онкологија.

Снимката од бензинската пумпа е направена на денот на транспортот, односно во понеделникот на 14 август.

Дека пациентот починал неколку денови откако беше транспортиран со возило на Здравствен дом Струга од Скопје за Струга, за „Слободен печат“ потврди и директорот на Здравствен дом Струга, доктор Андон Ложанковски.

<!--EndFragment--><!--StartFragment-->

– Се сретнавме со ќерката и со зетот на пациентот. На нивно барање е застанувањето. Како што излегле од Клинички центар „Мајка Тереза“,  тргнале со приватно возило да го враќаат пациентот во Струга. Меѓутоа кога стигнале до Ѓорче, тој рекол дека не може да продолжи со тоа возило, дека не му е добро. Се вратиле назад кај некои роднини во Козле. Во Козле не нашле никој од роднините дома и застанале во дворот под некој орев. Тогаш почнале да бараат санитетски превоз. Не можеле да најдат, а приватна фирма им барала 35 илјади денари за превозот што е многу пари. Потоа се јавиле во болницата во Струга и добиле одговор дека може да дојде болничко возило утре сабајле, а не дента. Па на крај се јавиле во Здравствен дом Струга. Ние им излеговме во пресрет. Дошла наша екипа. Меѓутоа, бидејќи чекале и се обидувале да најдат превоз со часови надвор, а фамилијата се немала напиено вода, ќерката побарала да застанат да се напие вода на бензинска. Но не ги оправдувам од мојата екипа, зашто докторот е тој што одлучува и оваа постапка не е етичка. Луѓето кои го гледаат тоа сфаќаат дека не е етички. Можеле да претрчаат да земат вода за во комбето, но не и да застанат. Пациентот бил навистина во терминална фаза и неколку дена по ова почина. Не е дека сториле нешто што му наштетило на пациентот, туку не доликува ваков настан. Де факто не му наштетиле на пациентот, но де јуре – не оди. Се гледа пациентот е внатре, а тие пијат кафе се освежуваат. Најнапред е однесен со нашето возило во струшката општа болница, а потоа пуштен дома каде што починал. Семејството е повеќе незадоволно од третманот на скопски клиники, а нам ни се благодарни за транспортот. Но, јас не ги оправдувам моите вработени и ќе поведам постапка за нив, изјави за „Слободен печат“ директорот на Здравствен дом Струга, доктор Ложанковски.

Вчера министерот за здравство Фатмир Меџити изјави дека ќе го разгледа случајот за кој беше информиран од новинарка.

<!--EndFragment-->