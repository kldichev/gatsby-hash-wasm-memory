---
title: 'МВР: Одделот за воздухопловни единици успешно реализираше заедничка вежба со Дирекцијата за заштита и спасување - „Паљурци 2023“ - 07 ЈУЛИ 2023'
date: 2023-07-08T19:52:13.931Z
featuredImage: ../img/police-mk.jpg.webp
author: Филип Поповски
category: македонија
featured: true
---
Денеска (07.07.2023) припадници на Одделот за воздухопловни единици заедно со припадници на Дирекцијата за заштита и спасување (ДЗС) успешно ја реализираа заедничката вежба „Паљурци 2023“. Оваа вежба беше организирана од ДЗС, како одговор на потребата од увежбување на заедничко делување при гаснење на пожар со употреба на воздухоплови.

На вежбата учествуваа два воздухоплови на Одделот за воздухопловни единици, и тоа еден од Хеликоптерската единица за полициски намени, додека другиот од Хеликоптерската единица за посебни намени. При реализацијата на оваа вежба акцентот беше ставен на координација и командување со воздухопловите при здружени дејства.

Во текот на вежбовните активности хеликоптерот Ми-171 исфрли 5 тони вода во два налети,  еден по друг со авионот на Дирекцијата за заштита и спасување, како резултат на што пожарот во вежбата беше успешно изгаснат. 
