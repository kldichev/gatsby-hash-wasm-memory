---
title: Турција ја заострува финансиската дисциплина
date: 2023-07-10T12:00:10.638Z
category: свет
featured: true
featuredImage: ../img/2-tur-ja-zaost.jpg
author: Вардарски
---
Турција презема мерки за враќање на фискалната дисциплина и контрола на нивото на буџетскиот дефицит. Ова го соопшти министерот за финансии Мехмет Шимшек, цитиран од Ројтерс.

Буџетскиот дефицит за првите пет месеци од годинава изнесуваше 263,6 милијарди лири, во споредба со 124,6 милијарди лири пред една година, поради зголемените трошоци пред изборите во мај и влијанието на земјотресите во февруари во јужна Турција.

Нема да дозволиме трајно влошување на показателите за јавните финансии со враќање на фискалната дисциплина и контрола на буџетскиот дефицит, посочи министерот Шишмек.

Турција го зголеми данокот на додадена вредност (ДДВ), таксите и даноците на потрошувачки кредит претходно оваа недела. Предлог-законот што се расправа во парламентот има за цел да го зголеми корпоративниот данок за да ги финансира напорите за обновување по земјотресите во февруари, во кои загинаа повеќе од 50.000 луѓе, а милиони останаа без покрив над главата.

Според министерот, повеќе од 319.000 станбени единици ќе бидат изградени и испорачани во рок од една година на луѓето кои ги загубиле своите домови.