---
title: Осум и пол години затвор за руски антивоен активист
date: 2023-03-07T23:13:32.477Z
category: свет
featured: true
featuredImage: ../img/pilotzatvor.png.webp
author: Вардарски
---

Руски опозициски активист кој на социјалните мрежи го осуди начинот на кој Москва се справува со војната во Украина, во вторникот беше осуден на осум и пол години затвор за ширење лажни информации за војската.

Дмитриј Иванов, кој водеше протестен канал на социјалната мрежа Телеграм за студенти на Државниот универзитет во Москва, ги отфрла обвинувањата. Тој пред судот рече дека стои зад неговите изјави, за кои тврди дека се фактички точни.

Иванов казната ќе ја издржува во казнена колонија, а му е изречена и забрана за вршење дејност администратор на интернет или социјалните мрежи во траење од четири години, изјави неговата адвокатка Марија Ајсмонт.

Иванов, кој беше приведен во јуни минатата година, е обвинет дека напишал или повторно објавил низа наводи на Телеграм за однесувањето на руската војска во Украина, вклучително и наводи за воени злосторства.

„Дискредитирањето“ на војската се казнува со затвор до пет години, додека намерното ширење лажни информации може да резултира со казна затвор од 15 години.
