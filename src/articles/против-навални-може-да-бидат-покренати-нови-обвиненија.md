---
title: Против Навални може да бидат покренати нови обвиненија
date: 2023-04-18T23:06:00.154Z
category: свет
featured: true
featuredImage: ../img/navalisud.png.webp
author: Вардарски
---

Водечката руска опозициска личност Алексеј Навални се соочува со изгледи за нови кривични пријави, откако тој практично беше принуден да ги прекрши правилата на максимално безбедносната казнена колонија каде што се наоѓа. Ова го изјавил еден од адвокатите на критичарот на Кремљ, пренесува „Ројтерс“.

Вадим Кобзев на Твитер објави дека вчера во ќелијата на Навални како „провокација“ бил сместен миризлив затвореник со лоша хигиена додека тој вршел затворска работа, а Навални немал друг избор освен да го извлече при враќањето.

Потоа бил предупреден дека ќе биде обвинет за попречување на затворските власти, што предвидува максимална казна од пет години затвор.

Навални веќе одлежа 11,5 години во казнената колонија ИК-6, на околу 240 километри источно од Москва, под обвинение за измама и непочитување на судот, за кои вели дека биле наместени да го принудат да стави крај на критиките кон режимот.

Минатиот четврток неговата портпаролка изјави дека има силни болки во стомакот и стравува дека му дале отров.

Два дена претходно на Твитер објави дека е вратен во самица и принуден да трпи „пеколни“ услови.

Кобзев рече дека тоа е 13-ти престој на Навални во затворска ќелија откако започна неговото апсење во 2021 година, откако се врати од Германија, каде се опоравуваше од труење во Русија со нервен отров од советската ера, според западните експерти. Кремљ негираше каква било поврзаност со случајот.

Навални стана познат откако го привлече вниманието на богатството на високите руски функционери во серијата видеа кои беа широко прегледани.

Извесен период, тој успеа да го насочи јавното незадоволство против Владимир Путин, неприкосновен лидер на Русија во последните 23 години.

Сепак, неговата Фондација за борба против корупцијата е забранета како „екстремистичка“, нејзините други водачи се во егзил, а секое значајно јавно политичко несогласување е потиснато од Кремљ.
