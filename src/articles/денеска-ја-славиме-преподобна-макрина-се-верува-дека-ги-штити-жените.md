---
title: Денеска ја славиме Преподобна Макрина, се верува дека ги штити жените
date: 2023-08-01T15:59:03.604Z
category: македонија
featured: true
featuredImage: ../img/makrija.jpg
author: Вардарски
---
<!--StartFragment-->

Најстарата сестра на Св. Василиј Велики и Св. Григориј Ниски. Како девица рано ја свршија за некој благороден младич. Но кога ? умре свршеникот, Макрина се заветува никогаш да не стапи во брак, говорејќи: „Не е право девојката верена за еден вереник да оди кај друг; според природниот закон сопружништвото треба да биде едно како што е едно раѓањето и една смртта“. Уште го оправдуваше таа ова со верата во Воскресението, сметајќи го својот вереник не за мртов, туку за жив во Бога. „Грев и срамота е“, велеше, „сопругата да не ја сочува верноста кон сопругот кога тој ќе појде во некоја далечна и непозната земја“. Потоа заедно со нејзината мајка Емилија примија монаштво во еден девствен манастир, каде што се подвизуваа со други монахињи. Живееја од трудот на своите раце, а поголемиот дел од времето го посветуваа на богомислие, молитва и непрестајно воздигнување на умот кон Бога. По некое време мајка ? умре, а потоа и брат ? Василиј. Деветтиот месец по смртта на Василиј дојде да ја посети Григориј, но ја најде на смртна постела. Пред смртта Макрина Му вознесе молитва на Бога: „Ти Господи ги упокојуваш нашите тела со сон смртен на некое време, но после повторно ќе ги разбудиш со последната труба. Прости ми и дај ми кога мојата душа ќе ја соблече нејзината телесна облека да застане пред Тебе непорочна и без грев и да биде како темјан пред Тебе.“ Потоа со раката си направи крсен знак на челото, на очите, на лицето, на срцето и издивна. Се упокои во Господ во 379 година.

Обратете и се со овие зборови:\
Бог им се противи на горделивите, о блажена Макрино, а на смирените им дарува благодат, исцелувајќи ја душата и болестите телесни, тебе на која ? беше откриена тајната на привремената смрт, ангелски времениот живот го помина, и сега имајќи слобода пред Христа, моли се за спасение на оние што го празнуваат твојот свет спомен.

<!--EndFragment-->