---
title: Најверојатно се урнал јапонски воен хеликоптер со 10 луѓе
date: 2023-04-07T18:37:36.090Z
category: свет
featured: true
featuredImage: ../img/seurnalkkj.png.webp
author: Вардарски
---

Јапонскиот воен хеликоптер кој исчезна со 10 луѓе најверојатно паднал во морето во префектурата Окинава, јави Би-Би-Си.

За време на спасувачката операција биле забележани пловечки остатоци, кои можеби се делови од авион.

„Веруваме дека дошло до воздушна несреќа“, изјави генералот Јасунори Моришита за новинарите во Токио.

Потсетуваме дека хеликоптерот UH60, познат како Black Hawk, исчезна од радарот во близина на островот Мијако во четвртокот.

Копнените сили за самоодбрана на Јапонија изгубија трага од хеликоптерот во близина на островот Мијакоџима во југозападната префектура Окинава.

Според новинската агенција Кјодо, хеликоптерот УХ-60 со неколку припадници на јапонските копнени сили за самоодбрана исчезнал од радарот вчера околу 16:30 часот по локално време.

Патролни бродови на крајбрежната стража го пребаруваат океанот на околу 18 километри северозападно од аеродромот Мијако.
