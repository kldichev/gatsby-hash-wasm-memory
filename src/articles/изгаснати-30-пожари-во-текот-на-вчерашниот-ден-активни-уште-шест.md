---
title: Изгаснати 30 пожари во текот на вчерашниот ден, активни уште шест
date: 2023-09-24T12:19:29.649Z
category: македонија
featured: true
featuredImage: ../img/cuk.jpg
author: Вардарски
---
<!--StartFragment-->

Противпожарните тимови, некаде помогнати и од месното население, во текот на вчерашниот ден изгаснале 30 пожари, а шест сѐ уште се водат како активни. Во тек се активности за нивното контролирање, локализирање и догаснување, соопшти Центарот за управување со кризи (ЦУК).

Активните се три пожари во општина Битола. Тие се кај селата Црничани и Лознани, каде гори нискостеблеста вегетација и кај село Ивањевци, каде гори ниска вегетација.

И во општина Прилеп има три активни пожари, кај селата Слепче, Долнени и Тројкрсти, каде гори ниска вегетација.

Изгаснатите 30 пожари се регистрирани низ цела држава. Во општина Гази Баба биле изгаснати три пожара, кај село Раштак, каде била опожарена ниска вегетација и шума и во кругот на фабрика „Железара“ (ниска вегетација). Во село Брњарци горела ниска вегетација.

Во општина Кисела Вода бил изгаснат пожарот во месноста „Три круши“. Таму горела ниска вегетација и шума.

Пожарникарите го изгаснале и пожарот кај село Кондово, во општина Сарај, каде горела ниска вегеатција.

Кај село Нерези, општина Карпош горела депонија, а во Радишани, општина Бутел ниска вегетација.

Од пожарите по четири се во околината на Кичево и во околината на Куманово. Три се во околината на Струга, два во општина Крушево, по еден во Прилеп, Струмица, Македонски Брод, Штип, Кочани,Пробиштип, Брвеница (село Милетино), Гостивар…

Центарот за управување со кризи апелира до сите граѓани да внимаваат да не предизвикаат пожар.

<!--EndFragment-->