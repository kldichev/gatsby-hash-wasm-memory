---
title: "Извештај на „Фридом хаус“: Северна Македонија бележи извесен демократски
  напредок"
date: 2023-05-25T00:38:57.133Z
category: македонија
featured: true
featuredImage: ../img/izv-za-dem.jpg
author: Вардарски
---
<!--StartFragment-->

### Во извештајот во кој се мери демократскиот напредок на државите во транзиција за период од една година, земјава има оценка од 3.86 за демократски прогрес, а која во претходниот извештај била 3.82. Според одделните категории, највисока оценка земјава добила за граѓанско општество, додека најниско е оценета во категориите судска рамка и независност и за корупција со 3.25

### Сепак, и покрај демократскиот напредок, според мапата објавена во извештајот, С Македонија и натаму останува во друштвото на земји со транзициско владеење или хибриден режим, каде што се останатите држави на Западен Балкан – Србија, Албанија, Црна Гора, Босна и Херцеговина и Косово

Северна Македонија минатата година бележи демократски напредок, но и силна политичка поларизација, се вели во најновиот [извештај на „Нации во транзиција“ на „Фридом хаус“](https://freedomhouse.org/report/nations-transit/2023/war-deepens-regional-divide).  

<!--EndFragment-->

<!--StartFragment-->

Во извештајот во кој се мери демократскиот напредок на државите во транзиција за период од една година, земјава има оценка од 3.86 за демократски прогрес, а која во претходниот извештај била 3.82.  

Според одделните категории, највисока оценка земјава добила за граѓанско општество, додека најниско е оценета во категориите судска рамка и независност, и корупција со 3.25.  

Оценувањето за напредокот на земјите се врши на скала од 1 до 7, каде што 7 претставува највисок демократски напредок, а 1 најнизок. 

Според категориите во извештајот, оценките за напредокот на земјава се следни:  

* за национално демократско владеење, државата е со оценка – 3.50;
* за изборен процес – 4.50;
* за граѓанско општество – 4.75;
* за независни медиуми – 3.50;
* за локално демократско управување – 4.25;
* за судска рамка и независност – 3.25;
* а идентична е и оценката во категоријата корупција – 3.25.

<!--EndFragment-->