---
title: "Москва: САД ѝ дадоа карт-бланш на Украина да удри против Русија"
date: 2023-05-26T23:02:42.407Z
category: свет
featured: true
featuredImage: ../img/sad-karpblans-ukr.jpg
author: Вардарски
---
Коментарите на Соединетите Држави дека Украина би можела да користи оружје обезбедено од Западот на Крим бидејќи полуостровот е дел од нејзината територија, поттикнаа напади врз Русија. Ова го изјави рускиот заменик-министер за надворешни работи Сергеј Рјабков за магазинот „International Affairs“.

Тој нагласи дека Вашингтон првично посочил дека Украина може да го користи оружјето за да се одбрани на Крим, бидејќи полуостровот не е меѓународно признат дел од Русија. Последователно, според него, тој се повлече од оваа позиција, уверувајќи дека САД не поттикнуваат напади на територијата на Русија.

Рјабков истакна дека САД ѝ даваат на Украина „карт бланш“ и „попустливост“ да ја нападне руската територија.

Руското Министерство за надворешни работи потоа објави дека повикало високи дипломати од Амбасадата на Соединетите Држави во Москва поради коментарите на официјален претставник на Белата куќа.

Агенцијата истакна дека американските власти „одобруваат напади на вооружените формации на режимот на Киев на руска територија, вклучително и против Република Крим и регионот Белгород“.

Руското Министерство за надворешни работи го предупреди Вашингтон дека какви било непријателски дејствија и каква било форма на агресија против Москва ќе бидат дочекани со „најодлучен отпор“.