---
title: Кумановскиот градоначалник Максим Димитриевски бара да се зголемат пензиите
date: 2023-08-09T16:36:02.138Z
category: македонија
featured: true
featuredImage: ../img/maksim-dimitrievski.jpg
author: Вардарски
---
<!--StartFragment-->

Кумановскиот градоначалник Максим Димитриевски бара да се зголемат пензиите. Во денешното соопштение за медиумите, Димитриески пишува дека надлежните треба да информираат со колку средства располага фондот и нагласува дека при градењето на праведна држава, важно е еднаквото зголемување на приходите за сите категории граѓани.

\-Надлежните итно и најтранспарентно да ја информираат јавноста со колку средства располага пензискиот фонд. Недозволиво е за политичката елита седумдесет и осум проценти покачување на платите додека пак на пензионерите шест проценти. Доколку градиме праведна држава тогаш праведно е процентуално подеднакво покачување на приходите за сите. Да се намали на функционерите и подеднакво да се распредели на останатите, бара градоначалникот на Општина Куманово, Максим Димитриевски.

За Димитриевски, барањата на пензионерите кои преку протестни собири бараат линеарно покачување на пензиите се реални и неопходни, истакнувајќи дека токму тие своевремено беа финансискиот столб во семејството, а денеска се сведени на преживување и елементарна егзистенција на нивните семејства.

\-Токму овие генерации на граѓани со лопата и крампа изградија сè во државата и сведоци се како поединци во политиката разграбаа се! Нивните одбитоци за пензиско и инвалидско осигурување во минатото беа основа за создавање на пензискиот фонд, денеска тие не го користат ниту делумно тоа што го уплаќале тогаш. Нема потреба да донираме и да се рекламираме секој месец по социјални мрежи и медиуми, тие средства се граѓански и од буџетот на Македонија нека ги усогласат платите и распределат средствата со Закон, порачува Димитриевски.

<!--EndFragment-->