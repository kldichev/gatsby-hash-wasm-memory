---
title: Илјадници луѓе протестираа против чешката влада во Прага
date: 2023-04-16T23:04:42.483Z
category: свет
featured: true
featuredImage: ../img/sktmskrtyt.png.webp
author: Вардарски
---

Илјадници луѓе се собраа во центарот на Прага да протестираат против централно-десничарската чешка влада, обвинувајќи ја дека посветува премногу внимание на Украина и ги игнорира економските проблеми на земјата.

Незадоволните граѓани ја критикуваа владата на Петар Фиала за зголемените цени на енергијата и храната, откако инфлацијата во ЕУ и членката на НАТО од 10,5 милиони луѓе достигна 15 отсто во март.

Извикувајќи „оставка“ и „срам“, тие вееја транспаренти со барање Чешка да го напушти НАТО и повикуваа на мир во Украина.

Владата на Фиала и обезбеди на Украина значителна воена и хуманитарна помош откако Русија ја нападна во февруари 2022 година.

– Владата „треба да се замени со вистински експерти, актуелните министри не се добри и не се во состојба да се справат со економската состојба во оваа земја“, изјави демонстрантот од Прага, Лудек Шиќ.

Носејќи го чешкото знаме, Рената Урбанова, која дојде на протестот во Прага од јужниот град Пишек, додаде дека владата е „полна со воинборци“.

- Друга работа е што ние економски трпиме поради нив, енергијата е прескапа, а исто така и храната, рече таа.

Демонстрантите на митингот „Чешка против сиромаштијата“, свикан од малата вонпарламентарна партија ПРО, исто така ја критикуваа владата на Фиала за огромниот јавен дефицит и лошата комуникација со гласачите.
