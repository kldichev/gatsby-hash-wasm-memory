---
title: Австралија и Индија постигнаа договор за миграцијата
date: 2023-05-25T23:00:40.517Z
category: свет
featured: true
featuredImage: ../img/indija-avstr-migr.jpg
author: Вардарски
---
Индија и Австралија постигнаа договор за миграцијата, јавува Би-би-си. Двете земји се обидуваат да ја зајакнат својата економска соработка.

Веста беше објавена за време на средбата меѓу индискиот премиер Нарендра Моди и неговиот колега Ентони Албанес во Сиднеј. Договорот има за цел „да ја поттикне двонасочната мобилност на студенти, дипломирани студенти, академски истражувачи и инвеститори.

Двајцата водачи разговараа и за регионалната безбедност во услови на растечки тензии во регионот.

Индија и Австралија се дел од четиричлената група Quad, во која се и Јапонија и САД. Предвидениот состанок на групата во Сиднеј беше откажан минатата недела откако американскиот претседател Џо Бајден мораше да се врати во Вашингтон на разговори за плафонот на долгот. Сепак, Моди ја продолжи планираната посета на Сиднеј откако присуствуваше на самитот на Г7 во Јапонија и отпатува за Папуа Нова Гвинеја.

Тоа е прва посета на Моди на Австралија од 2014 година и доаѓа два месеци откако г-дин Албанезе ја посети Индија.

Договорот за миграција се преговараше неколку години. Од повеќе од еден милион луѓе кои се преселиле во Австралија од 2016 година, речиси една четвртина се од Индија. Финализираниот договор за миграција, исто така, ќе доведе до создавање на нова шема наречена MATES (Mobility Scheme for Talented Early Professionals), која е прилагодена за Индија.

Индискиот премиер посочи дека двете земји разговарале и за зајакнување на соработката во рударството и критичните минерали и постигнале напредок за формирање австралиско-индиска работна група за зелен водород.