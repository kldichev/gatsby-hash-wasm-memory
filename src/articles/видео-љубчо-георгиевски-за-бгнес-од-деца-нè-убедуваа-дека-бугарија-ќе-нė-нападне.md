---
title: "(ВИДЕО) Љубчо Георгиевски за БГНЕС: Од деца нè убедуваа дека Бугарија ќе
  нė нападне!"
date: 2023-08-06T19:10:56.099Z
category: македонија
featured: true
featuredImage: ../img/ljubco-georgievski.jpg
author: Вардарски
---
<!--StartFragment-->

Јас бев војник во Штип. Цело време бевме убедувани дека мора да се бориме против Бугарија, дека таа може да нè нападне во секој момент. Не ни рекоа да се пазиме од Грците, Албанците, Американците или од Русите. Само од Бугарија. Ни беше кажано како да се однесуваме, како да ги закопчуваме кошулите, предупредувајќи нè дека има бугарски агенти кои само чекаат да снимаат пијани југословенски војници како дел од оваа пропаганда, што беше достапна дури и во училиштата, вели поранешниот премиер и претседател на ВМРО-НП, Љубчо Георгиевски во своето гостување во [БГНЕС](https://bgnesagency.com/nocomment/%d0%bb-%d0%b3%d0%b5%d0%be%d1%80%d0%b3%d0%b8%d0%b5%d0%b2%d1%81%d0%ba%d0%b8-%d1%85%d0%be%d1%80%d0%b0%d1%82%d0%b0-%d1%81%d0%b0-%d1%88%d0%be%d0%ba%d0%b8%d1%80%d0%b0%d0%bd%d0%b8-%d0%be%d1%82-%d0%b7%d0%b0/?fbclid=IwAR1S6hUrW1la1jn-L3yCieX70Kg_6PnxkgqwaKLopHCfD9DFFkdkxG1Pgco).

Тој вели дека проблем е што откако дојде демократијата, ние, за жал, не сторивме ништо. Ниту промена во терминологијата ниту промена во историските перцепции.

– И сега, кога Заев рече неколку работи на БГНЕС за оваа заедничка историја, поголемиот дел од македонското општество е шокиран. Шокиран е затоа што се наоѓаме во еден вид воена состојба, во која група политичари, вклучително и јас, Заев, Пендаровски, Владо Бучковски, поранешниот министер за надворешни работи Денко Малевски, сме дел од политичарите кои се попрогресивни и инсистираат историчарите да разговараат и да истражуваат. Сепак, историчарите цврсто се фатиле во корупките на поранешните југословенски шеми и не излегуваат од нив. И ова е реалноста – додава Георгиевски.

**Историчарите не ја откриваат вистината за Југославија**

– Ако ја погледнеме македонската историографија во последните 30 години, има табуа на темите од македонската историја, многу малку од нив се отвораат. Не отвораме теми поврзани со поранешна Југославија или со комунизамот. Ние ретко отвораме теми дури и поврзани со нашите жртви. 80 членови на управата на АСНОМ биле во затвор. Каков е нашиот став за ова прашање? Јас дури и не знам дали сите луѓе биле искрено рехабилитирани. Знам дека првиот претседател Методи Андонов – Ченто беше официјално рехабилитиран, но исто така знам дека има голема група на луѓе кои не се. Жртвите на комунизмот – ова е тема што се дискутира во земјите низ источна Европа – рече претседателот на ВМРО-НП.

**Да ја кажам целата вистина за Гоце Делчев**

Георгиевски вели дека сега влегуваме во една навистина интересна ситуација, во која, ако погледнеме однадвор, ние сме една од ретките земји што го врзува својот национален живот само со комунизмот и Комунистичката партија. Од демократска гледна точка, ова е дури и апсурдно.

– Можеби цело време сè уште криеме некои работи околу Гоце Делчев и не сакаме да зборуваме за нив. Што го прави Гоце Делчев заеднички херој на Македонија и Бугарија? Прво, Гоце Делчев е роден во бугарскиот вилает во рамките на Отоманската империја. Ова го покажуваат документите, неговите браќа, неговите родители – па тој израснал во оваа средина. Второ – основно училиште, учел во егзархијата. Потоа учел во Солунското бугарско средно училиште, каде учеле сите револуционери. Оттаму отишол да учи да биде бугарски офицер во бугарското воено училиште. После тоа станал учител во бугарската егзархија. Но, зошто го криеме овој дел од македонската историја? Ние само велиме дека тој бил учител. И тој, и Даме, и Ѓорче, и Пере Тошев и Никола Карев – сите беа учители во бугарската егзархија – вели Георгиевски.

**Лицемерието на „Бугарите“ од ВМРО-ДПМНЕ**

Очигледно сакам да обвинам многу од овие функционери на ВМРО-ДПМНЕ за каква историја раскажуваат за односите меѓу Македонија и Бугарија и за семејните односи. Ова е навистина врвно лицемерие, рече Љубчо Георгиевски.

**Ќе навестам некои работи**

– За поранешниот министер за надворешни работи, кој целата своја кариера ја градеше во ВМРО-ДПМНЕ заедно со Доста Димовска и неговата бугарофилија – сите знаеме кој е тој. Пред неколку дена ја гледав поранешната сопруга на поранешен претседател на ВМРО-НП – исто така стои против Бугарија. Барем 4-5 пати во мое присуство таа раскажа за бугарско-македонската заедничка историја, а пред три дена ја гледав – плука против Бугарија. Друг пријател од Охрид зборуваше само за Бугарија повеќе од 30 години. Сега тој е назначен за претседател на ветераните на ВМРО-ДПМНЕ, и плука против Бугарија. Поранешна министерка чие потекло потекнува од семејство директно вклучено во бугарската влада во периодот 1941-44 година и чие семејство исто така се смета за бугарофили – и таа го обвинува Заев дека ја продава Македонија. Амбасадор од Брисел, чиј татко не беше само бугарофил, туку, по дефиниција, и македонски Бугарин – и сега излезе со некои филозофски толкувања – вели Георгиевски.

Па, дали е можно такво лицемерие да постои во Македонија?

<!--EndFragment--><iframe width="900" height="506" src="https://www.youtube.com/embed/Uo-8qp8Kogc" title="Л. Георгиевски: Хората са шокирани от Заев, защото не познават миналото" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>