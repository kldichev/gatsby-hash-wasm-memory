---
title: Зеленски пристигна во Канада
date: 2023-09-23T10:30:40.912Z
category: свет
featured: true
featuredImage: ../img/12-30-zelenski.jpg
author: Вардарски
---
Украинскиот претседател Володимир Зеленски пристигна во Канада за прв пат по руската инвазија. На аеродромот во Отава го пречека канадскиот премиер Џастин Трудо, јавува Би-Би-Си.

Зеленски пристигна од Вашингтон, каде што се надеваше дека ќе обезбеди дополнителна помош за Украина. Претходно во текот на неделата, тој ги повика светските лидери да продолжат да ја поддржуваат Украина за да помогнат во борбата против Русија. Дипломатските тензии се зголемија откако Зеленски ги критикуваше Полска, Словачка и Унгарија за забрана на увоз на украинско жито.

Претходно оваа недела, Канада ја потврди својата посветеност на Украина. Ќе продолжиме да правиме се што можеме за да го поддржиме украинскиот народ, изјави Боб Реј, амбасадор на Канада во Обединетите нации.

Володимир Зеленски повторно ќе се обрати пред канадскиот парламент за да повика на континуирана поддршка од земјата која веќе обезбеди оружје, тенкови и обука за украинските војници. До денес, Канада има обезбедено 6 милијарди долари помош за Украина.

Во САД, републиканскиот скептицизам за финансирањето на војната расте и покрај молбите на претседателот да не и го врти грбот на Украина. Американскиот Конгрес одобри помош за Украина од над 110 милијарди долари. Американските сенатори се остро поделени околу помошта за Киев.