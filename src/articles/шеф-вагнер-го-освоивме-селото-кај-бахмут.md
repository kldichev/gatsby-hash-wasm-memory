---
title: "Шефот на Вагнер: Го освоивме селото кај Бахмут"
date: 2023-02-27T00:32:44.014Z
category: свет
featured: true
featuredImage: ../img/bahmurselo.jpg.webp
author: Вардарски
---

Европската унија го воведе десеттиот, најсилен досега пакет санкции против Русија за да и помогне на Украина да победи во војната. САД испраќаат нова пратка вредна 2 милијарди долари, а првите полски тенкови, 4 од нив, веќе се во Украина. Полскиот премиер најави дека ќе испратат уште повеќе, а истото ќе го направат Германија, Шведска, Шпанија и Финска.

Шефот на руската платеничка паравоена група „Вагнер“, Евгениј Пригожин, изјави дека неговите сили во саботата го зазеле селото Јахидне, северно од Бахмут во источна Украина.

Ројтерс не можеше самостојно да го потврди тврдењето на Пригожин во кратката аудио порака.

\- Во 19 часот на 25 февруари јуришните единици на приватната воена компанија Вагнер обезбедија целосна контрола над градот Јагодноје (Јахидне) северно од Бахмут, вели Пригожин во видеото.

Еден ден претходно, тој рече дека Вагнер ја презел контролата врз Берхивка, друго село на периферијата на Бахмут.

Во повеќемесечната битка за Бахмут беа забележани некои од најкрвавите, најтешките борби за време на едногодишната руска инвазија на Украина.

Единиците на Вагнер претрпеа големи загуби, што го натера Пригожин жестоко да се пожали дека руската одбранбена единица не го признава соодветно нивниот придонес.

Оваа недела тој дури го обвини военото раководство за предавство затоа што не ги снабдувал неговите луѓе со доволно муниција, иако подоцна рече дека грешката била исправена.
