---
title: Случајот со починатото новороденче во Битола ќе заврши како несреќен
  случај, бидејќи семејството не пријавува пропуст
date: 2023-07-17T14:03:56.732Z
category: македонија
featured: true
featuredImage: ../img/bol-bitol.jpg
author: Вардарски
---
<!--StartFragment-->

Државниот здравствен и санитарен инспекторат нема да врши надзор во битолската болница каде вчера почина уште едно новороденче. Иако веста е објавена на повеќе од 40 медиуми, ДСЗИ се прави дека не знае за која родилка се работи, кога се случило породувањето, ниту пак дознале дека настапила смрт на новороденчето.



<!--EndFragment--><!--StartFragment-->

> „До ДСЗИ не е доставена официјална информација од здравствената установа која ја наведувате , ниту пак претставка од семејството во врска со наводите. Државниот санитарен и здравствен инспекторат во случаи кога врши вонредни инспекциски надзори постапува по добиена наредба, претставка од семејство или орган . Во врска со конкретното прашање немаме никакви податоци за која родилка се работи , кога се случило породувањето ( датум) ниту дека настапила смрт на новородено“ велат од ДСЗИ за „Слободен печат“.

Вчера во битолската болница почина новороденче на 21-годишна мајка која била бремена по четврти пат. На незавршена обдукција битолската болница веќе даде изјави за медиумите дека имало вишок на плодова вода и дека бебето имало аномалии. Бебето се родило мртво, а мајката наводно немала контролирана бременост до 7 месец.

<!--EndFragment-->