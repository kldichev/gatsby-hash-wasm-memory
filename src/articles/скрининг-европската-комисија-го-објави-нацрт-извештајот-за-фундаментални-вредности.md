---
title: "Скрининг: Европската комисија го објави нацрт извештајот за
  фундаментални вредности"
date: 2023-08-05T17:23:30.532Z
category: македонија
featured: true
featuredImage: ../img/eu-kom.jpg
author: Вардарски
---
<!--StartFragment-->

Секретаријатот за европски прашања (СЕП) денеска информираше дека Европската комисија (ЕК) го објави и го достави нацрт – скрининг Извештајот за Кластер 1, фундаментални вредности за Македонија.



<!--EndFragment--><!--StartFragment-->

Оценката на Комисијата во Извештајот, како што велат од СЕП, се заснова на информациите добиени за време на скринингот како и на дијалогот што се води во рамките на Спогодбата за стабилизација и асоцијација, како и годишните Извештаи на Европската комисија кои се дел од пакетот за проширување.

> \-Ова е само нацрт Извештај кој допрва ќе се дискутира и усвојува од страна на државите членки на ЕУ и доаѓа во вистинско време кога интензивно работиме на изработка на Патоказите, вели вицепремиерот Маричиќ.

Според СЕП, Извештајот ја отсликува состојбата на државата и насока за идните реформи кои Македонија треба да ги направи во областа на владеењето на правото, поточно реформите во правосудството, борбата против корупцијата и организираниот криминал и човековите права, како и да го зајакне функционирањето на демократскиот институции и реформата во јавната администрација, со цел исполнување на условите за членство во Унијата.

> \-Извештајот за нас е водич и основа за подготовка на клучните документи-Патоказите за владеење на правото, за функционирање на демократските институции и реформата на јавната администрација, а истовремено е рефлексија на скрининг процесот, кој трае скоро една година. Поединечните наоди ќе ги коментираме во натамошна фаза кога ќе треба да се вградат во Патоказите, кои ќе бидат консултирани со сите општествени чинители, во еден транспарентен и инклузивен процес – објаснува Маричиќ.

Во Секретаријатот за европски прашања во моментот се работи на превод на документот на македонски јазик, кој ќе биде дополнително објавен на нивната официјална веб страна, информираат од СЕП.

<!--EndFragment-->