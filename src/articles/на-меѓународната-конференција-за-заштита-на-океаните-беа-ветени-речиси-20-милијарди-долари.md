---
title: На меѓународната конференција за заштита на океаните беа ветени речиси 20
  милијарди долари
date: 2023-03-04T17:03:26.054Z
category: свет
featured: true
featuredImage: ../img/konfnova.png.webp
author: Вардарски
---

Речиси 20 милијарди долари за оваа намена ветија учесниците на Меѓународната конференција за заштита на океаните, која се одржува во градот Панама, на која учествуваат и претставници на САД и ЕУ.

Организаторите на конференцијата на крајот од дводневниот состанок објавија дека 341 учесник ветиле дека ќе донираат вкупно 19,9 милијарди долари за заштита на океаните.

Само американската влада вети речиси 6 милијарди долари, кои се наменети за реализација на 77 проекти. Специјалниот пратеник за климатски прашања Џон Кери, меѓу другото, најави инвестиции во морските заштитени подрачја, во одржливото рибарство и во обновливите извори на енергија.

Во исто време, ЕУ најави зголемени средства за светските океани во 2023 година на 816,5 милиони евра.

Земјата домаќин на конференцијата, Панама, најави дека речиси двојно ќе ја зголеми големината на нејзините поморски заштитени подрачја.

Се вели дека во иднина ќе бидат заштитени повеќе од 54 отсто од ексклузивната економска зона на земјата. Оваа зона се протега на површина од 200 наутички милји од крајбрежниот појас кон океанот.

На меѓународната конференција Наш Океан, претставници на влади, приватниот сектор, различни организации и претставници на граѓанското општество од 70 земји во светот разговараа за заштита на светските океани.

Конференцијата за прв пат се одржа во 2014 година на иницијатива на американската влада. Следниот ќе се одржи следната година во Грција.
