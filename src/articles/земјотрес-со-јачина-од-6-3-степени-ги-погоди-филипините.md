---
title: Земјотрес со јачина од 6,3 степени ги погоди Филипините
date: 2023-06-16T05:45:50.685Z
category: свет
featured: true
featuredImage: ../img/7-45-zemjotres-filipinite.jpg
author: Вардарски
---
Земјотрес со јачина од 6,3 степени го погоди главниот остров на Филипините, информираат локалните власти, цитирани од „Ројтерс“.

Нема информации за жртви или сериозна материјална штета. Земјотресот бил на длабочина од 10 километри. Неговиот епицентар бил во морето, на 5 километри од градот Калатаган. Според филипинската сеизмолошка агенција, тој бил почувствуван во околните провинции.

Министерството за транспорт на земјата информираше дека е неопходно да се прекине со работа на трите надземни железнички линии во главниот град Манила.

„Железниците и аеродромите се суспендирани. Засега нема извештаи за големи последици од земјотресот и се надеваме дека така ќе остане“, изјави портпаролот на Цивилната одбрана Бернардо Рафаелито Алехандро за новинскиот канал GMA, цитиран од Ројтерс.

Се очекуваат последователни потреси.