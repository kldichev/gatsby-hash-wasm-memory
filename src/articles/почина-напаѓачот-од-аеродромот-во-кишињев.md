---
title: Почина напаѓачот од аеродромот во Кишињев
date: 2023-07-04T06:45:25.470Z
category: свет
featured: true
featuredImage: ../img/8-45-pocina-napagacot.jpg
author: Вардарски
---
Рустам Ашуров, кој на 30 јуни застрела двајца вработени на аеродромот во молдавскиот главен град Кишињев, почина од раните здобиени за време на притворот. Ова во понеделник го соопшти Генералниот полициски инспекторат на Министерството за внатрешни работи на Молдавија.

„Обвинетиот за двојно убиство на аеродромот во Кишињев почина“, се вели во пораката на каналот Телеграм, цитирана од ТАСС.

Како што изјавија за дописникот на ТАСС извори од одделот, Ашуров никогаш не се освестил.

Потсетуваме дека според првичните информации пукачот бил запрен при влез во земјава од гранични службеници. Тој за време на претресот извадил пиштол од полицаец, а потоа испукал истрели.

Еден граничен чувар и уште едно лице загинаа.

Според молдавските медиуми, осомничениот сторител е руски државјанин кој слетал со авион од Турција.

Зградата на аеродромот е евакуирана. Авиосообраќајот беше одложен поради нападот.

Во првите извештаи се зборува и за заложничка ситуација.