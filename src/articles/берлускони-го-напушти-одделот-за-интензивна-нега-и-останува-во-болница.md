---
title: Берлускони го напушти одделот за интензивна нега и останува во болница
date: 2023-04-16T23:05:22.591Z
category: свет
featured: true
featuredImage: ../img/anptbolnc.png.webp
author: Вардарски
---

Поранешниот италијански премиер Силвио Берлускони во неделата го напушти одделот за интензивна нега, каде што беше од 5 април, но
86-годишниот медиумски магнат, кој се наоѓа во познатата болница „Сан Рафаеле“ во Милано поради инфекција на белите дробови и хронична леукемија, „е преместен на одделение на редовно лекување“, пишува „Кориере“, повикувајќи се на извори блиски до неговото семејство.

Поради неговата политичка долговечност и реизборот во Сенатот во 2022 година, тој го доби прекарот „Бесмртен“. Неговата инфекција на белите дробови е поврзана со „хронична миеломоноцитна леукемија, од која боледува веќе некое време“, велат лекарите.

Силвио Берлускони, еден од најбогатите Италијанци чиј имот Форбс го проценува на 6,4 милијарди евра, во последните години неколку пати бил примен во болница.

Минатиот месец тој помина четири дена во истата болница.

Берлускони, кој влезе во политиката во 1994 година, беше премиер вкупно девет години. И покрај низата сексуални и судски афери кои му ја нарушија репутацијата, тој ужива симпатии на многу Италијанци.
