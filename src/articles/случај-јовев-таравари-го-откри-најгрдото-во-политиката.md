---
title: "Случај Јовев: Таравари го откри најгрдото во политиката"
date: 2023-06-08T17:30:08.749Z
category: македонија
featured: true
featuredImage: ../img/7-30-slucajroev.jpg
author: Вардарски
---
<!--StartFragment-->

Врз основа на кое право градоначалникот на Гостивар и партиски лидер Арбен Таравари добива службени податоци од министерот и Министерството за здравство? Коментар на Катерина Блажевска

Разрешувањето на директорот на Клиниката за кардиохирургија, д-р Сашко Јовев, излезе од рамките на аргументирана и законски основана постапка. Во тоа нѐ увери лично лидерот на Алијанса за Албанците, Арбен Таравари, партијата на чиј предлог Фатмир Меџити стана минстер за здравство. Во гостување на ТВ „Канал 5“, Арбен Таравари самиот ги откри најгрдите практики на вонинституционалниот третман на кадровски прашања, во случајов во здравството.

Иако Таравари повиказа разрешувањето на Јовев најпрво да се слушне денешниот брифинг на министерот за здравство, истовремено откри дека лично тој веќе е добро запознат со причините за разрешувањето.

„Ако има злоупотреби во работењето, слушнете го министерот, а јас мислам дека има одредени злоупотреби, кои што мене ме фрапираа кога ги слушнав, кога ми ги кажа министерот“, рече Таравари.

Врз основа на што Таравари кажува оти „мисли дека има одредени злоупотреби“? Инспектор ли е, ревизор, некоја внатрешна контрола, член на дисциплинска комисија, што е тој? Арбен Таравари ја извршува функцијата градоначалник на Гостивар и по ниедна основа не спаѓа во кругот на лица кои би требало да имаат информација за евентуална контрола иницирана од Министерството за здравство, ниту за резултати од неа.

Особено, ако истиот ден заменичката на министерот на здравство, д-р Маја Манолева, изјавува: „Не ги знам причините за разрешувањето на професорот Јовев“.

<!--EndFragment-->