---
title: Уапсен Алил Демири, доживотно осуден за убиствата кај Смилковското Езеро
date: 2023-08-24T12:07:39.648Z
category: македонија
featured: true
featuredImage: ../img/smil-ezero.jpg
author: Вардарски
---
<!--StartFragment-->

Денеска, полицијата на Република Косово, во соработка со македонската полиција, во Косово го лиши од слобода 38-годишниот Алил Демири, извести МВР.

„Врз основа на издадена меѓународна потерница од МВР на РСМ, баран врз основа на наредба на Основниот суд Скопје 1, за сторено кривично дело тероризам, предвидено по член 394 од Кривичен закон, во врска со петкратното грозоморно убиство кај Смилковското Езеро. Тој, според информациите добиени од косовската полиција, ќе биде изведен пред надлежен судија“, соопшти МВР.

По масакрот на 12 април 2012 година, во Косово побегнаа Алил Демири и Африм Исмаиловиќ.

Алил Демири кој денеска беше уапсен во Косово по распишана потерница од Министерството за внатрешни работи два пати беше осуден на доживотен затвор како извршител на убиството на четирите момчиња и рибарот, што се случи на 12 април 2012 година.

<!--EndFragment-->