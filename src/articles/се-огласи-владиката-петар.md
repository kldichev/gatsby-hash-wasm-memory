---
title: Се огласи Владиката Петар
date: 2023-03-03T18:29:53.407Z
category: друго
featured: true
featuredImage: ../img/vladika-petar-1-.jpg.webp
author: Тодор Вангелов
---

Откако протече информација дека Владиката Петар добил одобрение од Агенцијата за аудио и аудиовизуелни медиумски услуги (АВМУ) да отвори своја телевизија, се до денес Митрополитот се немаше одѕвано на новинарските прашања каква програма ќе се емитува на телевизијата, дали ќе има забавна или пак и политичка програма, дали се оформени уредничките тимови, и колку финансиски го чини овој проект владиката.

\- Пред да започне активно да функционира телевизијата, сите заинтересирани ќе бидат информирани, е неговата кратка изјава која ја доби „Фокус“ во порака на Вибер, објавува Фокус.

Како потсетување, пред три дена од Агенцијата за аудио и аудиовизуелни медиумски услуги (АВМУ) потврдија дека тој ќе отвора телевизија.
На Друштвото за производство, туризам, промет и услуги „Преобразба“ ДООЕЛ Скопје, чиј основач и управител е лицето Петар Каревски, односно владиката Петар, му било одобрено да отвори телевизиски канал, информираа од АВМУ.
