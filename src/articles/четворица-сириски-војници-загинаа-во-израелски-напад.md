---
title: Четворица сириски војници загинаа во израелски напад
date: 2023-08-08T08:00:38.077Z
category: свет
featured: true
featuredImage: ../img/10-4-izr-voj.jpg
author: Вардарски
---
Во израелски ракетен напад чија цел беше предградието на сириската престолнина Дамаск загинаа четворица војници, рани четворица други и беше предизвикана „извесна материјална штета“, соопштија сириските државни медиуми рано во понеделникот, цитирајќи воен извор.

„Денеска околу 2:20 часот израелскиот непријател започна воздушна агресија од правец на окупираната сириска Голанска висорамнина, гаѓајќи некои точки во околината на градот Дамаск“, изјави воениот извор.

Сириската противвоздушна одбрана ги пресретна израелските ракети и собори некои од нив, додаде изворот.

Израелската војска одби да коментира.

Израел со години извршува напади врз цели поврзани со Иран во Сирија, каде што влијанието на Иран се зголеми во услови на граѓанска војна што започна во 2011 година.

Нападите се дел од ескалацијата на конфликтот со низок интензитет, чија цел е да го забави растечкото навлегување на Иран во Сирија, велат израелските воени експерти.

Борците сојузници на Иран, вклучително и Хезболах, сега имаат контрола над огромни области во источна, јужна и северозападна Сирија и во неколку предградија околу главниот град.