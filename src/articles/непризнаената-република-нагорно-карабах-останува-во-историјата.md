---
title: Непризнаената Република Нагорно-Карабах останува во историјата
date: 2023-09-29T17:45:08.616Z
category: свет
featured: true
featuredImage: ../img/7-45-nag-karb-neprz.jpg
author: Вардарски
---
Претседателот на непризнаената република Нагорно-Карабах, Самвел Шахрамањан, потпиша указ за прекин на нејзиното постоење, јави ТАСС.

На населението му е наредено да ги разгледа условите за реинтеграција предложени од Баку и самостојно да одлучи за можноста да остане во регионот, но како дел од Азербејџан.

Сите државни институции и нивните одделенија ќе бидат распуштени до 01.01.2024 година, а Република Нагорно-Карабах (Арцах) ќе престане да постои.

Потсетуваме дека претходно овој месец тензиите меѓу Ерменија и Азербејџан ескалираа и Баку започна воена офанзива во Нагорно-Карабах. Ерменските сепаратисти го положија оружјето и седнаа на преговарачка маса. Над 120.000 етнички Ерменци го напуштија Нагорно-Карабах бидејќи не сакаат да бидат интегрирани во Азербејџан.