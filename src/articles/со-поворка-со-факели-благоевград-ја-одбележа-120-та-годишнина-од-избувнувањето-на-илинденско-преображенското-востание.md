---
title: " Со поворка со факели Благоевград ја одбележа 120-та годишнина од
  избувнувањето на Илинденско-Преображенското востание"
date: 2023-08-02T16:09:53.560Z
category: македонија
featured: true
featuredImage: ../img/povorka-blagoev-grad.jpg
author: Вардарски
---
<!--StartFragment-->

Со поворка со факели синоќа во Благоевград беше одбележана 120-годишнината од Илинденско-Преображенското востание. Поворката тргна од споменикот Гоце Делчев на плоштадот Македонија. Децата, младите и возрасните на ваков начин ја покажаа својата почит кон храброста и пожртвуваноста на борците за слобода, кои ги дадоа своите животи во востанието што избувна пред 120 години, јавува БТА.

Поворката ја предводеа членовите на регионалниот огранок на националното друштво „Традиција“, а млади девојки со бугарското знаме во рацете ги следеа. Деца и возрасни прошетаа низ централниот дел на Благоевград, застанувајќи пред спомениците на Пејо Јаворов и Тодор Александров, пред споменикот на Македонско-одринската милиција, спомениците на Ичко Бојчев и Илјо Војвода, каде поставија венци и свежо цвеќе. Поворката заврши пред споменикот на Гоце Делчев во Благоевград.

Поворката со факели е кулминација на настаните организирани од општина Благоевград, културните институции во градот и разни организации поврзани со одбележувањето на 120-годишнината од Илиденско-Преображенското востание. Прославите започнаа на 20 јули со отворањето на првиот дел од изложбата „За неа ние се бориме, за неа ние умираме“ на централниот плоштад „Георги Измирлиев – Македончето“, а вториот дел од изложбата беше отворен вчера во салата на Регионалниот историски музеј во градот.

На 30 јули во населбата „Вароша“ во Благоевград пред жителите и гостите на градот беше претставена историска реконструкција „Илинденски камбани“. Во историската реконструкција беа пресоздадени моменти од Илинденско-Преображенското востание.

Со почеток од 9:00 часот локално време во дворот на црквата „Воведение на Богородица“ се одржа панихида во спомен на загинатите за време на Илинденско-Преображенското востание.



<iframe src="https://www.facebook.com/plugins/video.php?height=314&href=https%3A%2F%2Fwww.facebook.com%2FObshtinaBlagoevgrad%2Fvideos%2F1010019410415158%2F&show_text=false&width=560&t=0" width="560" height="314" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>



Статиајта е преземна од ТРИБУНА.МК