---
title: Во Казахстан растат стравувањата од руска „специјална операција“.
date: 2023-05-18T01:12:12.967Z
category: свет
featured: true
featuredImage: ../img/kazahstan-se-plasi-od-rusija.jpg
author: Вардарски
---
Во текот на изминатите шест месеци, бројот на Казахстанци кои веруваат дека е можна руска инвазија во нивната земја е двојно зголемен, според неодамнешното истражување на јавното мислење спроведено од локалните организации MediaNet и PaperLab, јавува руската служба на Би-Би-Си.

Анкетата е спроведена помеѓу 3 и 12 мај меѓу 1.200 анкетирани Казахстанци. Според истражувањето цитирано од Ројтерс, 60% од учесниците рекле дека се неутрални за војната во Украина, 12,8% - дека ја поддржуваат Русија во оваа војна, 21,1% - дека ја поддржуваат Украина. Истражувањето спроведено во декември минатата година покажа слични резултати.

Во исто време, уделот на луѓе кои мислат дека Русија може да го нападне Казахстан исто така се зголеми од 8,3% на 15% во текот на изминатите шест месеци.

Речиси една третина од анкетираните во мај изјавија дека нивните ставови кон Русија се влошиле поради тековната инвазија на Украина, додека повеќе од половина изјавиле дека нивниот став кон Русија не е променет. 4,7% од испитаниците одговориле дека нивниот однос кон Русија е подобрен.

Казахстан одржува блиски врски со Русија, но останува неутрален за војната во Украина, додека не ја признава руската анексија на дел од украинските територии.

Населението на Казахстан е околу 20 милиони луѓе, од кои околу 3 милиони се етнички Руси.