---
title: Украински борбени пилоти ќе се обучуваат во Аризона за летање со Ф-16
date: 2023-08-26T18:00:48.075Z
category: свет
featured: true
featuredImage: ../img/8-pentagon.jpg
author: Вардарски
---
Во октомври во државата Аризона ќе започне курс за обука на украински пилоти ловци Ф-16.

Ова го соопшти портпаролот на Пентагон, Пет Рајдер, цитиран од Ројтерс. Тој рече дека пред тоа, во септември, пилотите прво ќе треба да поминат курс по англиски јазик, кој ќе се одржи во воздухопловната база во Сан Антонио во државата Тексас.

За време на прес-конференцијата на која Пет Рајдер ја најави претстојната обука за пилоти, стана збор и за нападот на Пригожин.

Во меѓувреме, се дозна дека во врска со присилната депортација на украински деца во Русија, САД воведоа санкции за 13 физички и правни лица.

Според украинските власти нивниот број е над 19.500 деца. Меѓу санкционираните се меѓународниот детски центар „Артек“ на Крим, неговиот директор – Константин Федоренко и мајката на чеченскиот лидер Рамзан Кадиров – Аимани Кадирова.

Вашингтон тврди дека украинските деца не можеле да се вратат кај родителите поради „Артек“. Покрај тоа, тие беа принудени да присуствуваат на специјални програми за еден вид патриотска преквалификација.

Во меѓувреме, рускиот амбасадор во ОН, Василиј Небензја, го обвини Западот дека лаже за судбината на депортираните деца и дека тие всушност биле спасувани од Русија.