---
title: Украина сака да обучи неколку десетици пилоти на Ф-16
date: 2023-06-17T11:15:56.080Z
category: свет
featured: true
featuredImage: ../img/1-15-ukr-sk-ob.jpg
author: Вардарски
---
Украина има намера да испрати „неколку десетици“ борбени пилоти на обука за летање со американски борбени авиони Ф-16. Ова го соопшти портпаролот на украинските воздухопловни сили Јуриј Игнат, цитиран од Ројтерс.

Неговата изјава доаѓа во време кога западните сојузници ги подготвуваат потребните програми за обука.

„Се прави се што е потребно за што поскоро да започне обуката“, посочи Игнат и додаде дека за обука ќе бидат избрани пилоти со борбено искуство.

Игнат појасни дека не се работи за обука, туку за преквалификација.

Украина, која веќе ја започна својата долгоочекувана контраофанзива, постојано изјави дека и се потребни нови западни авиони за успешно да се спротивстави на руската воздушна доминација.

Членките на НАТО, Холандија и Данска, ги предводат напорите на меѓународната коалиција за обезбедување обука на пилоти и поддршка на персоналот, одржување на авиони и на крајот испорака на Ф-16 во Украина.

Холандската министерка за одбрана Каиса Олонгрен изјави претходно оваа недела дека обуката на украинските пилоти за летање со Ф-16 може да започне уште ова лето.

Таа објасни дека целта е програмата за обука целосно да функционира во рок од шест месеци. Можна локација за програмата е Данска, каде што има симулатори за летање.

Сè уште не е донесена конечна одлука за барањето на Киев за испорака на десетици авиони Ф-16, рече Олонгрен. Програмата за обука поддржана од САД ќе ги вклучи Белгија и Луксембург, а Франција и Британија понудија помош.