---
title: Папата Франциско повика на паневропска солидарност со мигрантите
date: 2023-09-25T04:00:24.706Z
category: свет
featured: true
featuredImage: ../img/6-papa-francisko.jpg
author: Вардарски
---
Папата Франциско ги осуди милитантните национализми и повика на паневропски одговор на миграциското прашање. Беше категоричен дека не треба да се дозволи Медитеранот да стане „гробишта на достоинството“. Ова го објави Ројтерс.

Папата зборуваше за пречек на мигрантите кои бараат подобра шанса за живот во Европа. „Има крик на болка и го претвора Средоземното Море од лулка на цивилизацијата во гробишта на достоинството. Тоа е задушениот крик на браќата и сестрите мигранти“, истакна поглаварот на Католичката црква.

Според агенцијата за бегалци на ОН, оваа година околу 178.500 мигранти пристигнале во Европа преку Средоземното Море. Уште 2.500 загинаа или исчезнаа обидувајќи се да стигнат до стариот континент.

Папата Франциско упати апел до Европејците да ги слушнат извиците на болка кои се издигнуваат од Северна Африка и Блискиот Исток. „Колку многу ни е потребно ова во сегашниот момент, кога застарените и милитантни национализми сакаат да избледат сонот за заедницата на народи!“, додаде тој.