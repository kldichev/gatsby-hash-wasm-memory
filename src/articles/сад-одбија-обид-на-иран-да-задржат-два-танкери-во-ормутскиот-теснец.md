---
title: САД одбија обид на Иран да задржат два танкери во Ормутскиот Теснец
date: 2023-07-06T15:45:45.207Z
category: свет
featured: true
featuredImage: ../img/5-45-sad-odbija-obid-iran.jpg
author: Вардарски
---
Иран утринава се обиде да задржи два танкери со нафта во близина на стратешкиот теснец Ормут и отвори оган врз еден од нив, јавува Асошиетед прес.

Американската морнарица соопшти дека и во двата случаи иранските воени бродови се повлекле откако американската морнарица одговорила на повиците за помош, дозволувајќи им на двата трговски брода да го продолжат својот курс.

„Иранската морнарица се обиде да пресретне комерцијални танкери кои легално транзитираат низ меѓународните води“, рече Тим Хокинс, портпарол на Петтата флота на американската морнарица. „Американската морнарица веднаш реагираше и ги спречи овие заплени.

Тој истакна дека пукањето на вториот брод не предизвикало жртви или поголема штета.

Американската морнарица соопшти дека Иран запленила најмалку пет трговски бродови во последните две години. Многу од инцидентите се случија во регионот на Ормускиот теснец во Персискиот залив, низ кој минува 20% од целата сурова нафта.

Тензиите меѓу САД и Иран постојано се зголемуваат откако администрацијата на поранешниот американски претседател Доналд Трамп еднострано се повлече од нуклеарниот договор од 2015 година и повторно воведе строги санкции кон Техеран.

Како одговор, Иран ги засили своите нуклеарни активности - за кои вели дека се за мирољубиви цели - и испрати борбени беспилотни летала во Русија за војната против Украина.