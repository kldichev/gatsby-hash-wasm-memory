---
title: Прогласена природна непогода во Делчево по силното невреме
date: 2023-06-10T13:30:23.411Z
category: македонија
featured: true
featuredImage: ../img/3-30-nepog-prog-delcevo.jpg
author: Вардарски
---
<!--StartFragment-->

Советот на Општина Делчево на денешната Вонредна седница прогласи природна непогода од поплави и град. Градоначалникот на општина Делчево, Горан Трајковски денеска информира дека се мобилизирани екипи на јавните претпријатија со механизација и рачно се расчистуваат наносите од земја на коловозите во централното градско подрачје и во реоните и се санираат штетите по домовите.

Тој посочи дека во моментов стручни лица од Општина Делчево прават увид на оштетената инфраструктура на коловози и потпорни ѕидови со цел да се пристапи веднаш кон нивна санација.

<!--EndFragment-->