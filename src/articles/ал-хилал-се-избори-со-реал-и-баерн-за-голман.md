---
title: Ал-Хилал се избори со Реал и Баерн за голман
date: 2023-08-17T09:20:41.876Z
category: спорт
featured: true
featuredImage: ../img/11-20-al-hilal.jpg
author: Вардарски
---
Голманот на Севиља - Јасин Боуну, кариерата ќе ја продолжи во Саудиска Арабија. Шпанскиот клуб и Ал-Хилал се договорија за трансфер од 19 милиони евра и уште 2 милиони во форма на бонуси. Интерес за Буну имаше од Реал Мадрид и Баерн Минхен, но на крајот тој ќе стане соиграч на Нејмар.

Претставниците на 32-годишниот марокански репрезентативец веќе преговараат за неговиот личен договор со саудискиот клуб. Јасин Буну помина 4 сезони во Севиља и двапати ја освои Лигата на Европа со тимот.

Во ѕвездената селекција на Ал-Хилал ова лето се Нејмар, Малком, Калиду Кулибали, Рубен Невес, Сергеј Милинковиќ-Савиќ. Српскиот интернационалец Александар Митровиќ кој е играч на Фулам е многу блиску до трансфер во клубот.