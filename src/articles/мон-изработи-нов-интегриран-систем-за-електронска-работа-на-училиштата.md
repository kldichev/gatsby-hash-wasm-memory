---
title: МОН изработи нов интегриран систем за електронска работа на училиштата
date: 2023-09-21T12:40:40.547Z
category: македонија
featured: true
featuredImage: ../img/mon.jpg
author: Вардарски
---
<!--StartFragment-->

Министерството за образование и наука изработи нов интегриран систем за електронска работа на училиштата во кој се интегрирани сугестиите на наставниците, родителите на учениците и сите институции кои имаат пристап до системот и се очекува досегашните предизвици целосно да бидат надминати.

Новиот систем е финансиран од ИПА фондовите на Европската унија.

Како што соопштуваат од Министерството за образование и наука, првичните тестирања на новиот систем се веќе спроведени, во координација на Министерството со Бирото за развој на образованието, Државниот просветен инспекторат, Државниот испитен центар и со наставници од училиштата.

Паралелно се спроведуваат и обуки за примена на новиот електронски дневник, при што истите досега се посетени од страна на 40 училишни ИТ администратори каде најпрво софтверското решение ќе пилотира, како втора фаза од процесот на тестирање во текот на оваа учебна година. Обуките ќе продолжат во следниот период, со опфат на сите училишни ИТ администратори.

 – Новиот систем ќе биде официјално применет во сите училишта, откако ќе бидат исполнети сите услови предвидени во процесот на тестирање и по миграцијата на податоците од постојниот систем во новиот, исвестуваат од МОН.

Како што истакнаа, се очекува тоа да се случи во текот на второто полугодие на тековната учебна година или на почетокот на следната.

<!--EndFragment-->