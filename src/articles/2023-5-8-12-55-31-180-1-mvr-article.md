---
title: 'МВР: Приведен криумчар, пронајдени лекови, цигари, казино картички, брендирана спортска облека без документација - 29 СЕПТЕМВРИ 2023'
date: 2023-09-29T12:55:31.180Z
featuredImage: ../img/police-mk.jpg.webp
author: Филип Поповски
category: македонија
featured: true
---
Полицијата од Мобилната единица за компензаторни мерки во Одделот за гранични работи и миграции при Бирото за јавна безбедност денеска (29.09.2023) во 04.30 часот на автопатот Куманово – Скопје во близина на селото Романовце, во Куманово го привеле Ф.Т. (56) од Република Турција, кој живее во Скопје.

При контрола на автобусот со турски национални ознаки, кој го управуваше, биле пронајдени и одземени 81 кутија таблети со име "ксарелто", повеќе штеки цигари, медицинско помагало, повеќе комплети брендирана спортска облека и 10.000 казино картички за кои не поседувал документација. Лицето било задржано во полициската станица, а по целосно документирање на случајот, ќе биде поднесена соодветна пријава.
