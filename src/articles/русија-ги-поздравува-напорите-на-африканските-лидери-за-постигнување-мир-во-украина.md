---
title: Русија ги поздравува напорите на африканските лидери за постигнување мир
  во Украина
date: 2023-06-20T15:00:27.243Z
category: свет
featured: true
featuredImage: ../img/5-rus-poz-afrik.jpg
author: Вардарски
---
За време на самитот Русија-Африка следниот месец, Русија ќе продолжи да разговара со африканските земји кои сакаат да посредуваат во конфликтот со Украина. Ова го изјави портпаролот на Кремљ, цитиран од Ројтерс. Според него дел од идеите на африканските политичари функционираат.

Рускиот претседател Владимир Путин минатата недела се сретна со лидерите на седум африкански земји во Санкт Петербург. Тој ги изнесе своите аргументи зошто многу од предлозите за постигнување мир во Украина се неостварливи. Претходно, предлозите во голема мера беа отфрлени и од Киев.

Портпаролот на Кремљ, Дмитриј Песков, истакна дека разговорите со делегацијата сепак ќе продолжат, бидејќи некои од нејзините предлози теоретски би можеле да се спроведат. Тој не навлезе во конкретно за кои предлози точно станува збор.

Дијалогот ќе продолжи. Во идеите изнесени при разговорите на членовите на делегацијата има одредени теми кои можат да се спроведат, категорично изјави тој.