---
title: Земјотрес со јачина од 6,3 степени според Рихтеровата скала ја потресе Богота
date: 2023-08-20T06:00:41.020Z
category: свет
featured: true
featuredImage: ../img/8-zemjotres.jpg
author: Вардарски
---
Силен земјотрес со јачина од 6,3 степени според Рихтеровата скала ја погоди во четвртокот колумбиската престолнина Богота, соопшти Американскиот геолошки институт, цитиран од Ројтерс.

Нема извештаи за поголема материјална штета од земјотресот, за кој колумбискиот национален геолошки преглед соопшти дека бил со јачина од 6,1 степени.

Земјотресот го потресе југоисточниот дел на главниот град, каде што е пријавена една жртва - жена која се исплашила и скокнала од 10-ти кат од станбена зграда, изјави градоначалничката Клаудија Лопез на X (поранешен Твитер).

Конгресот на Колумбија во Икс пријавил штета на Претставничкиот дом, но нема повредени.

Агенцијата за цивилна заштита на Колумбија забележа дека жителите биле евакуирани низ општина Калварио, југоисточно од главниот град. Од потресите беа оштетени прозорците во областа.

Почетниот потрес беше проследен со последователни потреси неколку минути подоцна. Колумбискиот Национален геолошки институт го оцени вториот земјотрес со јачина од 5,6, а последователниот потрес беше измерен од 4,8 степени.