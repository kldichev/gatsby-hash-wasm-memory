---
title: Инфлацијата во Германија порасна во јуни
date: 2023-07-12T19:30:01.942Z
category: свет
featured: true
featuredImage: ../img/9-30-inf-ger-juni.jpg
author: Вардарски
---
Инфлацијата во Германија порасна во јуни, прекинувајќи го постојаниот пад од почетокот на годината, соопшти федералниот завод за статистика. Потрошувачките цени во земјава, усогласени за споредба со другите земји од Европската унија, во јуни се зголемија за 6,8 отсто на годишна основа, што ги потврдува прелиминарните податоци, пренесува „Ројтерс“.

Главната причина за закрепнувањето на инфлацијата во вториот квартал од годинава се базира на ефектите од минатогодишниот попуст на горивата и привремено намалената цена на железничкиот транспорт. Во јуни 2022 година, во обид да се спротивстави на растот на цените на енергијата, германската влада ги намали даноците за гориво и воведе билет за јавен превоз кој дозволува патување низ земјата за 9 евра месечно, што доведе до пад на инфлацијата.

Базичната стапка на инфлација во Германија, која ги исклучува нестабилните артикли како што се храната и енергијата, исто така се зголеми во јуни, достигнувајќи 5,8 отсто, во споредба со 5,4 отсто во мај.