---
title: ФБИ објави клучно апсење во скандалот со доверливи документи
date: 2023-04-13T23:16:10.938Z
category: свет
featured: true
featuredImage: ../img/biskdskd.png.webp
author: Вардарски
---

ФБИ уапси офицер на американската Воздухопловна национална гарда во врска со истекувањето на интернет на доверливи американски документи, што го стави Вашингтон во непријатна позиција со своите сојузници ширум светот.

Ова го објави Ројтерс.

Американскиот јавен обвинител Мерик Гарланд изјави дека ФБИ го уапсила Џек Тешеира „во врска со истрагата за наводниот неовластен извоз, складирање и пренос на доверливи информации за националната одбрана“.

ФБИ соопшти дека неговите агенти го извршиле апсењето и дека спроведувале „овластени активности за спроведување на законот во резиденција во Норт Дајтон, Масачусетс“.

Видео снимката емитувана на информативните канали покажува тешко вооружени полицајци во Масачусетс како придружуваат млад човек облечен во сива маица и светло црвени шорцеви до автомобилот што чека. Главата му беше наведната, а косата скратена.

Протекувањето било „намерно, криминално дело“, соопшти Пентагон. Портпаролот на Пентагон, бригадниот генерал Пат Рајдер ги упати прашањата за истрагата до Министерството за правда.

Некои од најчувствителните протечени податоци поврзани со воените способности и недостатоци на Украина, како и информации за сојузниците на САД, вклучувајќи ги Израел, Јужна Кореја и Турција.

Претходно во четвртокот, претседателот Џо Бајден рече дека истражителите се на пат да го пронајдат изворот на истекувањето на интернет во она што се верува дека е најсериозното нарушување на безбедноста во последните неколку години.

„Њујорк тајмс“ претходно објави дека Тешеира бил офицер на Националната гарда кој ја водел Thug Shaker Central, онлајн група каде околу 20 до 30 луѓе ја споделувале својата љубов кон оружјето, расистичките мемиња и видео игрите. Тајмс цитира интервјуа и документи што ги прегледал.
