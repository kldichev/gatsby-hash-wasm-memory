---
title: Почнуваат Деновите на Мајка Тереза
date: 2023-08-25T16:31:34.955Z
category: македонија
featured: true
featuredImage: ../img/den-na-majka-tereza.jpg
author: Вардарски
---
<!--StartFragment-->

Со изложба на мозаици од ректорот на Универзитетот „Мајка Тереза“ – Скопје, Изет Зеќири, денеска почнуваат Деновите на Мајка Тереза.

Изложбата насловена „Мајка Тереза – од Скопје во Калкута” ќе биде отворена претпладнево во Спомен-куќата на Мајка Тереза.

За утре е предвиден Поетски час на Друштвото на писатели „ОЕНЕУМ“ – Тетово, а на 29 август ќе бидат промовирани песна и спот посветени на Гонџа Бојаџиу.

Во рамки на Деновите ќе се одржат и читање поезија посветена на Мајка Тереза – Друштво на писатели „АБЦ Поетике“, проекција на филмот „Нешто убаво за Господ”, промоција на збирка поезија за Мајка Тереза – Граѓанско здружение „Скопјанката Мајка Тереза”, како и читање раскази од литературниот конкурс. Доделени ќе бидат и награди и благодарници.

Деновите на Мајка Тереза ќе завршат на 5 септември со крводарителска акција во соработка со Црвениот крст на РСМ. 

<!--EndFragment-->