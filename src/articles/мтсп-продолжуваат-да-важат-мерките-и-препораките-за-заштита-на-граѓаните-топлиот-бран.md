---
title: МТСП:Продолжуваат да важат мерките и препораките за заштита на граѓаните
  топлиот бран
date: 2023-07-26T14:26:47.276Z
category: македонија
featured: true
featuredImage: ../img/mtsp.jpg
author: Вардарски
---
<!--StartFragment-->

## Продолжуваат да важат мерките и препораките за заштита на граѓаните од високите температури.



<!--EndFragment--><!--StartFragment-->

Министерството за труд и социјална политика ги повикува работодавачите, негователите и воспитувачите во градинките, вработените во Центрите за социјална работа, во Црвениот крст да ги почитуваат препораките од Министерството за здравство, за заштита на здравјето и превенирање на последиците од топлотните бранови кои следуваат, согласно Акцискиот план на Министерство за здравство за превенирање на последиците од топлотни бранови врз здравјето на населението.

Продолжуваат да важат мерките и препораките за деновите: 26.07.2023 година (среда) и 27.07.2023 година (четврток).

Општите мерки кои треба да се почитуваат се следниве:

Ослободување од работни обврски на најранливите групи население, како што се: бремените жени и лица на возраст над 60 години;

Во установите за згрижување на децата (градинки), да не се практикува физичка активност и да не се изнесуваат децата на отворено во периодот од 11:00 до 17:00 часот;

Единиците на локалната самоуправа, Црвениот крст и Центрите за социјални работи, во регионите зафатени со топлотниот бран да пружаат помош на осамени, стари, изнемоштени лица и бездомници;

Со оглед дека одредени ризични производствени и технолошки процеси може да претставуваат дополнителен ризик по здравјето на изложените работници, се потсетуваат работодавците на обврската за почитување на законските прописи од оваа област.

Истовремено, Министерството за труд и социјална политика апелира на зголемени контроли од страна на надлежниот Државен инспекторат за труд.

Министерство за труд и социјална политика

<!--EndFragment-->