---
title: Захарова го обвини НАТО дека спонзорира нуклеарен тероризам
date: 2023-07-15T10:00:43.103Z
category: свет
featured: true
featuredImage: ../img/12-zah-obv-nato.jpg
author: Вардарски
---
Владите на НАТО го спонзорираат нуклеарниот тероризам на Киев. Ова го изјави портпаролката на руското Министерство за надворешни работи Марија Захарова, цитирана од ТАСС.

Таа посочи дека украински дрон паднал во градот Курчатов, каде се наоѓа нуклеарната централа Курск. Според неа, народите на земјите од НАТО мора да сфатат дека нивните влади спонзорирале акти на нуклеарен тероризам извршени од режимот во Киев.

Гувернерот на Курската област Роман Старовоит објави дека во Курчатов паднал украински дрон, а од детонацијата оштетени се фасадата и прозорците на станбена зграда. Никој не е повреден, додаде тој.