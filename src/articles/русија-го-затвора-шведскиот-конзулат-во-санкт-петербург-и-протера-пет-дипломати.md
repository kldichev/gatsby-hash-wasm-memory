---
title: Русија го затвора шведскиот конзулат во Санкт Петербург и протера пет дипломати
date: 2023-05-25T23:24:16.477Z
category: свет
featured: true
featuredImage: ../img/rus-zat-svedski-konzul.jpg
author: Вардарски
---
Русија протера пет шведски дипломати и го затвори својот генерален конзулат во Гетеборг и шведското дипломатско претставништво во Санкт Петербург, јавува Ројтерс.

Министерството за надворешни работи на земјата појасни дека ова е одговор на „конфронтирачкиот курс“ на Шведска во односите со Русија.

Агенцијата соопшти дека денешниот потег е одговор на протерувањето на пет руски дипломати од Шведска минатиот месец, што го нарече „отворено непријателски чекор“.

Односите меѓу двете земји се влошија откако Шведска минатата година ја објави својата намера да се приклучи на НАТО, откако руските сили ја нападнаа Украина.

Во соопштението на руското Министерство за надворешни работи се истакнува дека билатералните врски „достигнале невидено ниско ниво“.

Генералниот конзулат на Москва во Гетеборг ќе биде затворен на 1 септември, а шведскиот во Санкт Петербург исто така ќе мора да ја прекине работата дотогаш, нагласи руското Министерство за надворешни работи.

Во април, Шведска протера пет руски дипломати, тврдејќи дека нивните активности се „некомпатибилни со Виенската конвенција за дипломатски односи“.