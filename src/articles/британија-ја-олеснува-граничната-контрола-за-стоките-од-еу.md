---
title: Британија ја олеснува граничната контрола за стоките од ЕУ
date: 2023-04-05T13:38:19.753Z
category: свет
featured: true
featuredImage: ../img/bobobo220202.png.webp
author: Вардарски
---

Велика Британија планира да ги намали граничните проверки на некои стоки увезени од Европската унија, пишува Sky News.

Владата ја исполнува нашата амбиција да имаме најефикасна граница во светот, рече извор од кабинетот.

„Нашиот нов таргетиран оперативен модел ќе ја намали потребата за проверки на многу видови стоки. Работиме со засегнатите страни и преземаме прагматичен пристап кон постепено воведување на овој вид контрола за да им дадеме на бизнисите можност да се подготват“, додаде тој.

Според него, планот е веќе договорен и ќе се реализира во текот на оваа година.

Веста дојде набргу откако британскиот парламент го одобри предлогот на премиерот Риши Сунак за воведување на некои промени во северноирскиот протокол од Договорот за Брегзит во форма на Рамката Виндзор.
