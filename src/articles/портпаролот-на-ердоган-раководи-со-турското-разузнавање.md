---
title: Портпаролот на Ердоган раководи со турското разузнавање
date: 2023-06-07T05:00:02.722Z
category: свет
featured: true
featuredImage: ../img/7-gov-na-erdogan.jpg
author: Вардарски
---
Турскиот претседател Реџеп Ердоган во понеделникот го назначи својот портпарол Ибрахим Калан за шеф на Националната разузнавачка агенција, пренесува Ројтерс.

Калан е долгогодишен доверлив човек на Ердоган и служеше како претседателски портпарол и советник за надворешна политика на претседателот од 2014 година.

Докторирал исламски студии на Универзитетот Џорџ Вашингтон и бил еден од основачите на ЦЕТА, провладина тинк-тенк со седиште во Анкара.

Кален во последните години ја презеде одговорноста за неколку дипломатски претставништва, обликувајќи ја надворешната политика на Турција.
Потсетуваме дека Хакан Фидан, кој беше шеф на турското разузнавање од 2010 година, во саботата беше назначен за министер за надворешни работи.

Ердоган го објави својот сосема нов кабинет по неговиот реизбор на вториот круг од 28 мај. Само двајца министри ги задржаа своите места.

Кабинетот ќе го одржи првиот состанок во вторник.