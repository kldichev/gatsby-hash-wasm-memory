---
title: Село во Русија е евакуирано откако шумски пожар зафатил складиште со барут
date: 2023-05-07T22:11:13.822Z
category: свет
featured: true
featuredImage: ../img/pozarselo.png.webp
author: Вардарски
---

Шумски пожар зафатил складиште за барут во Русија, јавува Ројтерс.

Поради инцидентот, неопходна е евакуација на мало село во регионот Свердловск.

Според прелиминарните информации на руското Министерство за вонредни ситуации, нема повредени во пожарот кој се проширил на 960 метри квадратни.

Вонредна состојба е воведена во административниот регион на областа, каде што се наоѓа магацинот, во близина на селото Парвомајск.

Од подрачната управа предупредуваат дека постои опасност пожарот да се прошири и на останатите околни населени места.

Гувернерот на регионот Свердловск, Евгениј Куивашев, на социјалните мрежи објави дека ситуацијата со шумските пожари во регионот е „критична“, бидејќи зафатиле површина од 20.000 хектари. Сувиот и силен ветер дополнително ја усложни ситуацијата.

Минатата недела најмалку едно лице загина, а стотици останаа без покрив над главата откако пожар од непознато потекло зафати едно село во областа Свердловск.
