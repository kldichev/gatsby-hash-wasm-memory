---
title: 'Влада: Спасовски во посета на граничен премин Меџитлија - На јужната граница зголемен прометот на патници за 30%, само на Меџитлија за 60% - 21 ЈУЛИ 2023'
date: 2023-07-21T10:44:54.887Z
featuredImage: ../img/vlada-banner.jpg.webp
author: Филип Поповски
category: македонија
featured: true
---
Во текот на вчерашната работна посета на Битола во рамки на проектот на МВР „Отворен Кабинет”, во кој министерот Спасовски во СВР Битола реализираше средби со граѓани, тој го посети и Граничниот премин Меџитлија, каде што оствари работна средба со раководството на Полициската станица за гранични проверки и граничен надзор Меџитлија и на Регионалниот центар за гранични работи „Југ“, со цел запознавање со состојбите на овој граничен премин и на Регионалниот центар, генерално, имајќи ги предвид евидентираните податоци од полициските станици за надзор на државната граница, полициските станици за гранични проверки, како и одделенијата и отсеците кои се во состав на РЦ за ГР Југ. 
Во однос на прометот на патници на јужната граница, истиот е зголемен, споредбено со истиот период од 2022 година и тоа за 32%. На ПС за ГП и ГН Меџитлија поминале 669.371 патници, што во споредба со истиот период од 2022 година претставува зголемување од 60%. 
Од страна на раководството на РЦ за ГР „Југ“ министерот Спасовски беше информиран за состојбата на границите во текот на првото полугодие од 2023, при што откриени се 60 кривични дела и 896 прекршоци по разни основи. 
Во делот на илегалната миграција, РЦ за ГР „Југ“ има откриено 4.626 илегални мигранти во ова полугодие, при што забележана е тенденција на намалување на обидите за 40% за разлика од истиот период лани. 
Во делот на криумчарење мигранти откриени се 27 случаи во обид да се прокриумчарат 243 илегални мигранти, при што се поднесени 20 кривични пријави против 28 сторители. 
Во првото полугодие во 2023 година откриени се и 13 фалсификувани документи и послуга на туѓа патна исправа. 
Исто така, преземени се мерки и активности за спречување на бесправна сеча и транспорт на дрвна маса, при што откриени се 20 случаи за бесправна сеча и транспорт на дрвна маса, а по оперативна акција за спречување на недозволена трговија со дрога, само на јужната граница пронајдени се и одземени 5 кг марихуана. 
Министерот Спасовски го изрази своето задоволство од високите резултати на овие организациони единици, а доби уверување дека вработените ќе продолжат интензивно да постапуваат по активностите на Министерството и оперативните акции на БЈБ, претендирајќи кон уште подобри резултати во насока на унапредување на безбедноста на сите граѓани.
 
