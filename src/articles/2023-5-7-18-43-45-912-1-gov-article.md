---
title: 'Влада: МЗШВ - Исплатени 88,6 милиони денари финансиска поддршка кон 5.400 корисници, за произведено и предадено млеко - 25 АВГУСТ 2023'
date: 2023-08-25T18:43:45.912Z
featuredImage: ../img/vlada-banner.jpg.webp
author: Филип Поповски
category: македонија
featured: true
---
Министерството за земјоделство, шумарство и водостопанство ги информира земјоделците производители на млеко дека денеска, Агенцијата за финансиска поддршка во земјоделството и руралниот развој ја реализираше исплатата на директните плаќања за произведено и предадено кравјо, овчо и козјо млеко.
Кон 5.400 млекопроизводители исплатена е финансиска поддршка во вредност од 88.6 милиони денари за произведено и предадено млеко во периодот мај – јуни 2022 година.
Како корисници на оваа подмерка се земјоделските стопанства – производители на кравјо, козјо и овчо млеко регистрирани како одгледувачи на говеда, овци и кози во Регистарот на одгледувалишта на одредени видови на животни и сопствено производство и го имаат предадено на регистриран откупувач на сурово млеко.
Висината на поддршката изнесува 3,5 денари / литар за произведено и предадено кравјо млеко и 4,5 / литар за произведено и предадено овчо и козјо млеко.
Оваа година земјоделците се сведоци на навремена и брза исплата на субвенциите. Изминатиот период АФПЗРР ја реализираше и исплатата за предаденото млеко од периодот јануари – април 2023 со што вкупната премија по овој основ за млекопроизводителите исплатени се над 232 милиони денари.
 
