---
title: Русија го казнува предавството со доживотен затвор
date: 2023-04-29T01:32:53.806Z
category: свет
featured: true
featuredImage: ../img/kdjsakj31231231.png.webp
author: Вардарски
---

Рускиот претседател Владимир Путин потпиша закон со кој се воведува доживотен затвор за предавство и се заоструваат казните за тероризам, пренесува новинската агенција ТАСС.

Со измените на Кривичниот законик на Руската Федерација, предавството се казнува со доживотен затвор, наместо досегашната казна од 20 години затвор.

Според член 205 „Терористички акт“, максималната казна е зголемена од 15 на 20 години затвор. За сторено дело меѓународен тероризам, казната ќе биде од 12 години до доживотен затвор (претходно - од 10 години). Законот ја зголемува и минималната казна за регрутирање или извршување терористички злосторства од 5 на 7 години затвор, а минималната казна за соучесништво ќе биде 12 години (претходно 10 години).

Се зголемува и казната за учество во терористичка група. Виновните ќе добијат од 10 до 15 години затвор (пред - од 5 до 10 години затвор).

Со членот 281 „Саботажа“ се заоструваат казните за дејствија насочени кон оштетување на транспортната инфраструктура и објекти за одржување на животот на населението, како и за нанесување штета на здравјето на луѓето со цел поткопување на економската безбедност и одбрана на земјата. За овие кривични дела тој ќе добие затворска казна до 20 години (пред - до 15 години).
