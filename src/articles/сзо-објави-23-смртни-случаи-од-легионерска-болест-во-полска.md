---
title: СЗО објави 23 смртни случаи од легионерска болест во Полска
date: 2023-09-16T08:00:04.513Z
category: свет
featured: true
featuredImage: ../img/10-szo.jpg
author: Вардарски
---
Вкупно 23 смртни случаи поврзани со легионерска болест се пријавени од Полска заклучно со 11 септември, соопшти во четвртокот Светската здравствена организација.

Пријавени се вкупно 166 случаи на оваа болест, соопшти СЗО, додавајќи дека од 7 септември не е регистриран ниту еден нов случај.

Легионерската болест, предизвикана од бактеријата Легионела, може да доведе до тешка форма на пневмонија. Најчеста форма на пренос е вдишување на контаминирани аеросоли со воден спреј, млазници или магла од загадени извори на вода. Бактеријата, по правило, се развива во заеднички климатски или водоводни објекти.

Во август, властите соопштија дека полската агенција за внатрешна безбедност истражува дали епидемијата на Легионерска болест можеби била резултат на намерна манипулација со системот за водоснабдување.

Изворот на инфекцијата сè уште не е идентификуван, а истрагата се уште е во тек за да се открие изворот на избувнувањето, соопшти СЗО.