---
title: Владиката Партениј на именден на вселенски патријарх Вартоломеј
date: 2023-06-11T14:59:42.638Z
category: македонија
featured: true
featuredImage: ../img/partenij-na-imenden.jpg
author: Вардарски
---
<!--StartFragment-->

Престолнината на Православието, главниот град на некогашната славна Византиска империја, Константинопол, кој според одредбите на светите Вселенски собори е првиот престол на православието и место каде што пребива великата христова црква, повторно беше средоточие во кое притекнаа стотици верни за да бидат дел од прославата на споменот на Светите апостоли Вартоломеј и Варнава и именденот на неговата божествена сесветост, Архиепископот на Константинопол – Нов Рим и вселенски патријарх г.г. Вартоломеј, инфомираа од Бигорскиот манастир.

Додаваат дека архиереи, клирици, монаси, верни чеда од целата православна екумена, пристигнаа за да ги слеат своите молитви во славниот и сечесен Патријаршиски манастир посветен на живоприемниот источник на Пресвета Богородица – Балаклија. Тоа е местото каде што вселенскиот патријарх, на денот на споменот на светите апостоли Вартоломеј и Варнава, традиционално го прославува својот именден.

<!--EndFragment-->