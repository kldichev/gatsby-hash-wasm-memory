---
title: Во поплавеното подрачје во Украина се пронајдени бацили на колера
date: 2023-06-14T14:15:04.677Z
category: свет
featured: true
featuredImage: ../img/4-15-bacili-poplava-kolera.jpg
author: Вардарски
---
Во зоната на поплава по уништувањето на ѕидот на браната на хидроцентралата Каховка, еколозите пронајдоа бацили на колера. За ова во интервју за espreso.tv, цитирано од руската служба на Би-Би-Си, зборуваше Олег Павленко, раководител на Одделот за државен еколошки надзор на земјишните ресурси на Државниот еколошки инспекторат на Украина.

„Го надгледуваме јужниот округ, секојдневно земаме мостри од вода и правиме анализи. Нема многу високо загадување, но веќе се откриени неколку случаи на колера бацили и ешерихија коли“, рече претставникот на Инспекцијата.

Претходно, Министерството за здравство на Украина предупреди на опасност од епидемија на колера по падот на нивото на водата.

По пробивањето на ѕидот на браната на хидроцентралата Каховка, во водата навлегле многу опасни материи кои можат да предизвикаат појава на цревни инфекции, хепатитис, ботулизам, колера, па дури и антракс, предупредуваат експерти во Украина.