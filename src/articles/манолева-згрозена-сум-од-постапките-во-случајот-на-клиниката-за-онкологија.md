---
title: "Манолева: Згрозена сум од постапките во случајот на Клиниката за онкологија"
date: 2023-09-03T19:39:40.245Z
category: македонија
featured: true
featuredImage: ../img/manoleva.jpg
author: Вардарски
---
<!--StartFragment-->

## Јас како заменик-министерка, но и како доктор, сум згрозена од наводните постапки во случајот на Клиниката за онкологија, објави на ФБ заменик министерката за здравство, др. Маја Манолева. 



<!--EndFragment--><!--StartFragment-->

Јас како заменик-министерка, но и како доктор, сум згрозена од наводните постапки во случајот на Клиниката за онкологија и најостро ги осудувам тие акти што на бесрамен и криминален начин некој се обидел да заработува врз грбот на нашите пациенти и нивната борба за живот.

Навистина ми е жал за сите пациенти кои биле жртви на оваа криминална мрежа и се надевам дека правдата ќе биде задоволена во нивно име. Ваквиот тип на злоупотреба е напад врз животот и здравјето на нашите сограѓани кои се борат против тешки болести, а исто така, ставаат и црна точка врз медицинската професија, што е спротивно на она за кое ние како медицински персонал се залагаме, а тоа се хуманоста и човечкиот живот.

Нашата одговорност како министерство за здравство е да се бориме против секоја форма на злоупотреба и корупција во здравствениот систем. Како одговорни лица, ќе соработуваме со судските вештаци за да се откријат сите виновници и истите да бидат извадени пред лицето на правдата. Исто така, ќе ги поддржиме сите мерки кои ќе се преземат за заштита на пациентите.

Со целосна поддршка на акцијата на МВР и ОЈО треба да покажеме дека имаме нула толеранција кон криминалот и злоупотребата во здравствениот систем. Нашата цел е да обезбедиме квалитетна и безбедна здравствена услуга за сите наши граѓани, и оваа акција е важен чекор кон постигнување на таа цел, објави на ФБ заменик министерката за здравство, Маја Манолева .

<!--EndFragment-->