---
title: Бугарија од следната година ќе воведе воена обука за учениците од 10 и 11
  одделение
date: 2023-02-23T21:52:28.903Z
category: свет
featured: true
featuredImage: ../img/voenno-obuchenie-uchenici.jpg.webp
---

Воена обука за учениците од 10 и 11 одделенија од следната учебна година е предвидена во нацртот на „Уредбата за обука на бугарските граѓани за одбрана на татковината“, објавен на јавна расправа, пренесува БНР.

Обуката ќе биде во рок од 5 училишни часа за 10-то и 5 училишни часа за 11-то одделение. Ќе се одржува од 1 декември до крајот на учебната година за време на часовите.

Десеттоодделенците ќе научат за одбраната на татковината, цивилно-воените односи, воената помош на населението во воени кризи, заштита кога ќе бидат откриени неексплодирани убојни средства и укажување на помош од вооружените сили на органите за безбедност во нивната борба против распространување на оружје за масовно уништување и друго.

![](../img/babg2.jpg.webp)

Обуката во 11-то одделение опфаќа теми како Вооружени сили на Бугарија - историја и сегашност, мисии и задачи на вооружените сили на Бугарија, учество во операции и мисии надвор од територијата на државата, суштина, цели и задачи на резервистите на вооружените сили.

Обуката ќе ја спроведуваат во присуство на одделенскиот наставник воени или цивилни вработени од Министерството за одбрана, структурите директно подредени на министерот за одбрана и на бугарската армија, кои поминале подготовка за обука на ученици.
