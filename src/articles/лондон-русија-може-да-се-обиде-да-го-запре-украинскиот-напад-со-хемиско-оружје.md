---
title: "Лондон: Русија може да се обиде да го запре украинскиот напад со хемиско
  оружје"
date: 2023-05-16T00:43:51.462Z
category: свет
featured: true
featuredImage: ../img/rus-hem-oruzje.jpg
author: Вардарски
---
Русија може да употреби хемиско оружје доколку контраофанзивата на Украина биде успешна и Киев успее да ја врати окупираната територија.

На ова предупреди Би-Би-Си. Британските медиуми го цитираа британскиот министер за одбрана Бен Валас.

Тој во понеделникот попладне одговараше на прашања од пратеници во Собранието. Кога министерот беше прашан дали е загрижен дека успесите на Украина би можеле да го „претворат Путин во чудовиште“ и тој да користи неконвенционално оружје, Валас одговори потврдно.

Властите на Обединетото Кралство и меѓународната заедница се многу внимателни и не исклучуваат такво сценарио, рече тој.

„Мораме секогаш да внимаваме на однесувањето на руската војска и претседателот Путин“, нагласи Валас.

Тој рече дека кога Русија употреби хемиско оружје во Сирија, тоа беше пресвртница, како и употребата на Новичок од страна на руските разузнавачи на улиците на британскиот град Солсбери за време на обидот за атентат врз поранешниот офицер на ГРУ Сергеј Скрипал и неговата ќерка Јулија.

Подготвени сме, меѓународната заедница редовно комуницира, работиме со НАТО и ја зголемуваме нашата подготвеност“, увери Валас.