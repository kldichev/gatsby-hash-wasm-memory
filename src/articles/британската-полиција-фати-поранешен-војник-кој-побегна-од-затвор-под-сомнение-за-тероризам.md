---
title: Британската полиција фати поранешен војник кој побегна од затвор под
  сомнение за тероризам
date: 2023-09-10T16:30:14.499Z
category: свет
featured: true
featuredImage: ../img/6-30-brit-polc-fati.jpg
author: Вардарски
---
Поранешен британски војник осомничен за тероризам, кој побегна од затвор на почетокот на оваа недела, е фатен денеска во Лондон, јавува Ројтерс.

Даниел Абед Калиф (21) побегнал од лондонскиот затвор Вандсворт во средата наутро, откако побегнал низ затворската кујна каде што работел.

„Полицајците го уапсија денеска непосредно пред 11:00 часот... во областа Чисвик (западен Лондон) и тој моментално е во полициски притвор“, се вели во полициското соопштение.

Од состанокот на Г-20 во Њу Делхи, премиерот Риши Сунак изрази благодарност до полицијата и јавноста за помошта во пронаоѓањето на Калиф.

Калифа, беше протеран од британската армија во мај. Потоа бил задржан во затвор пред да започне неговото судење. Тој е обвинет за извлекување или обид за извлекување информации кои би можеле да бидат корисни за лице кое планира терористички чин додека бил во касарна во централна Англија во 2021 година. Друго обвинение против него е дека организирал закана со бомба ставајќи три кутии жици на биро. Тој е обвинет и дека пронашол информации кои би можеле да бидат „директно или индиректно корисни за непријателот“. Според Би-Би-Си, тој е обвинет и за собирање разузнавачки информации за Иран.

Пратениците од опозицијата побараа одговори како Калиф успеал да побегне и зошто не бил задржан во затвор со максимална безбедност. Има прашања и за персоналот на затворот и за безбедносните процедури.