---
title: Косово прогласи две српски групи како терористички организации
date: 2023-07-01T16:15:11.894Z
category: свет
featured: true
featuredImage: ../img/6-15-kos-opr-srpskigrupi.jpg
author: Вардарски
---
Владата на Косово прогласи две српски групи како терористички организации во обид да се справи со тензиите во нестабилниот север на земјата, пишува Ројтерс.

Премиерот Албин Курти изјави дека „Цивилната одбрана“ и „Северната бригада“ претставуваат сериозна закана и опасност. Се верува дека овие групи ги обучувале своите членови да користат оружје и да вршат напади против локални и меѓународни институции во Косово, со седиште во воени објекти во Србија.

Србите во северно Косово, кои се мнозинство, тврдат дека Цивилната одбрана била распуштена во 2015 година, откако се согласиле да се приклучат на косовските институции. Тие првпат учествуваа на локални избори и се вклучија во полицијата и судството.

Не е јасно која е „Северната бригада“, кога е создадена и како функционира. Минатата година на улиците на северот се појавија графити потпишани од групата.

Можните последици од прогласувањето на групите за терористички организации се уште не се јасни, но може да се очекуваат нови апсења од страна на косовската полиција, што дополнително може да ги зголеми тензиите во регионот. Засега нема реакција од Белград.

Во последните недели, Косово се соочи со своите најлоши етнички тензии откако прогласи независност од Србија во 2008 година. Конфликтот ескалира на крајот на мај откако градоначалниците етничките Албанци ја презедоа функцијата по локалните избори на кои излезноста беше само 3,5 отсто откако Србите го бојкотираа гласањето.

Минатата година косовските Срби ги напуштија сите владини позиции во северно Косово, вклучително и владата, полицијата и судството. Војниците на НАТО кои бранеа три градски собранија во регионот беа повредени во судирите со српските демонстранти.

САД и Европската унија го повикуваат премиерот Албин Курти да ги смени градоначалниците и да ја укине специјалната полиција што се користи за нивно поставување.