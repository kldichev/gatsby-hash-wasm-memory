---
title: Илон Маск го запре интернетот од Стралинк над Крим во октомври минатата година
date: 2023-09-09T08:00:48.546Z
category: свет
featured: true
featuredImage: ../img/10-ilon-mask.jpg
author: Вардарски
---
Според претстојната биографија на Илон Маск напишана од Волтер Ајзаксон, американскиот претприемач имал инструмент за спречување на украинската воена операција со подводни беспилотни летала на Крим во октомври 2022 година. Деталите откриени од CNN покажуваат дека Маск го блокирал пристапот на украинската армија до сателитски интернет Starlink услуги во областа, јавува руската служба на Би-Би-Си.

Старлинк, компанија во сопственост на Маск, е широко користена од украинската војска на бојното поле. Во октомври минатата година, Маск отворено се закани на Твитер, кој во тоа време веќе го поседуваше, дека ќе престане да обезбедува бесплатен интернет за украинската војска.

Овој случај дополнително го заострува прашањето за влијанието на Илон Маск во глобалната политика и можната етичка одговорност што тој ја носи како сопственик на клучните технолошки ресурси. „Њујоркер“ во август објави напис во кој се наведува дека Маск бил во контакт со рускиот претседател Владимир Путин, информација која сè уште не е независно потврдена.

Според биографот Исаксон, една од главните грижи на Маск била можноста Русија да го сфати украинскиот напад како провокација слична на Перл Харбор и да одговори со нуклеарна сила. Како што украинските подводни дронови се приближуваа до Крим, тие ја изгубија комуникацијата и беа исфрлени на брегот благодарение на дејствијата на Маск, се вели во книгата.

Потсетуваме дека само три дена по почетокот на руската агресија во Украина, Маск на украинската армија ѝ обезбедил терминали на Starlink бесплатно на сметка на неговата компанија SpaceX.