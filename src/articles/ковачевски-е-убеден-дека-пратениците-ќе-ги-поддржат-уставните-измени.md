---
title: Ковачевски е убеден дека пратениците ќе ги поддржат уставните измени
date: 2023-06-30T16:29:02.516Z
category: македонија
featured: true
featuredImage: ../img/ustv-izm-k.jpg
author: Вардарски
---
<!--StartFragment-->

Според премиерот, најдобро е уставните измени да се донесат со поддршка на сите политички партии...



<!--EndFragment--><!--StartFragment-->

Уставните измени ќе влезат во Собранието тогаш кога ќе биде оценето од страна на Владата. Убеден сум дека македонските пратеници, независно од која партија доаѓаат, ќе ја донесат одлуката која обезбедува европска иднина на граѓаните, рече денеска премиерот Димитар Ковачевски. Според него, најдобро е уставните измени да се донесат со поддршка на сите политички партии.

Ова не е процес на еден човек, на една по партија или на една влада, туку широк општествен процес со кој се обезбедува европска иднина за државата и граѓаните. Овој процес не може да биде заложник на политичка кариера на еден човек. Политичар може да реши да ја зароби својата партија, да бара нотарски изјави, па потоа тие да не важат, да бара потпишувања, но не може да зароби цела држава и иднина на цели генерации, нагласи Ковачевски.

Како што објасни премиерот, најпрво ќе биде одржана владина седница на која детално ќе се разгледа предлогот доставен од Работната група и од Министерството за правда, а потоа ќе почне процесот во Собранието.

Тој потенцира дека донесувањето на уставните измени е процес што не треба да се избрзува, но треба да се направи брзо.

<!--EndFragment-->