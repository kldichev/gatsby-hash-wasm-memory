---
title: Северна Кореја се пофали со нова ракета
date: 2023-04-14T22:42:05.877Z
category: свет
featured: true
featuredImage: ../img/bbb2.png.webp
author: Вардарски
---

Северна Кореја соопшти дека тестирала нова интерконтинентална балистичка ракета Хвасонг-18, објави јужнокорејската новинска агенција Ренхап, повикувајќи се на официјални севернокорејски медиуми.

„Северна Кореја соопшти дека тестирала нова интерконтинентална балистичка ракета Хвасонг-18 со цврсто гориво во четвртокот“.

Во четвртокот наутро, Северна Кореја истрела балистичка ракета со среден и долг дострел од точка во близина на Пјонгјанг во Јапонското Море.

Според проценките на јужнокорејската војска, проектилот, лансиран под висок агол, прелетал околу 1.000 километри пред да удри во водата.

Лансирањето се случи два дена пред 111-годишнината од смртта на починатиот основач на Северна Кореја, Ким Ил-сунг и дојде во време на шпекулации дека Пјонгјанг може да лансира ракета со долг дострел што ќе го стави својот прв воен сателит во орбитата.

Северна Кореја претходно вети дека ќе ги заврши подготовките за лансирање на сателит во април.
