---
title: "Барди: Капитенската лента е гордост, само ако сме тим можеме до успех
  против Италија"
date: 2023-09-09T00:15:16.375Z
category: спорт
featured: true
featuredImage: ../img/bardi.jpg
author: Вардарски
---
<!--StartFragment-->

Покрај Елиф Елмас и селекторот Благоја Милевски на денешната прес-конференција пред утрешниот натпревар против Италија присуствуваше и Енис Барди.

<!--EndFragment--><!--StartFragment-->

Во отсуство на **Стефан Ристовски** кој се повлече од репрезентацијата, Барди ќе биде новиот капитен на Македонија. Капитенската лента за Барди значи одговорност и голема чест, но исто така порача и дека оваа репрезентација има повеќе фудбалери кои можат да бидат лидери.

> „За мене е многу емотивен момент да се биде капитен на една репрезентација. Тука има многу капитени кои не носат лента, носи само еден, но во оваа селекција има многу лидери. Како што и претходно капитенската лента ја носеа Горан и Стефан со кои сум играл, така со гордост ќе ја носам и јас. Мораме да бидеме максимално сконцентрирани, бидејќи против вакви селекции не можете на друг начин да победите“, истакна новиот капитен на Македонија.

Против Италија ќе биде тешко, меѓутоа со заеднички сили можеме до успех, смета Барди.

> „Во денешниот фудбал мора да бидеше дисциплиниран против секого, не само против Италија. Не сме долго заедно, секогаш имаме малку време, меѓутоа сега мислам дека подобро се подготовивме затоа што видовме дека само ако сме тим, можеме да функционираме. Ако сме заедно и ако си помагаме еден со друг можеме да одиме напред“, изјави Барди

Натпреварот помеѓу Македонија и Италија на Арената „Тодор Проески“ се игра денес од 20:45 часот.

<!--EndFragment-->