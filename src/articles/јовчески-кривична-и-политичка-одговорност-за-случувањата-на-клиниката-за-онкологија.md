---
title: "Јовчески: Кривична и политичка одговорност за случувањата на Клиниката
  за онкологија "
date: 2023-09-03T19:22:46.123Z
category: македонија
featured: true
featuredImage: ../img/jovceski.jpg
author: Вардарски
---
<!--StartFragment-->

Здравството го тресат скандали седум години.

Последниот скандал со трговија со цитостатици на Клиниката за Онколигија е шокантен.

Од една страна ни нудеа билборди за европско и бесплатно здравство, а од друга страна гледаме мафија во здравството.

ВМРО-ДПМНЕ пред отприлика две години предупредуваше за ова што денес е актуелна тема, а пред околу шест месеци и медиумите почнаа да се занимаваат со темата.

Значи на МВР и министерот Оливер Спасовски им требаше многу време да реагираат и тоа само со предистрага.

Потенцираме, иако знаеле за случувањата ништо не презеле.

Разрешување директор на Клиниката не е мерка, а во случајов само тоа го видовме.

Освен замајување на јавноста, нема мерки со кои треба да се спречат ваквите случаи кои како последица може да имаат и губење човечки животи.

Токму оваа влада на СДСМ и ДУИ ветуваше живот, а очигледно испорача само човечки несреќи.

Оваа Влада на СДСМ и ДУИ вети децентрализација на третманот за овие пациенти, а истиот е максимално централизиран. И гледаме како наместо да ги лечат најтешко болните, ги крадат со години.

Дополнително, но многу важно е прашањето зошто доколку се грижеле за оваа најранлива категорија пациенти и по седум години владеење не се ставени во функција акцелераторите кои беа набавени пред 2017 година.

Зошто и по 10 промоции не работи акцелераторот во Градската општа болница „8-ми Септември“?

Зошто не е во функција ниту акцелераторот во Битола?

За ова злодело мора да се одговара.

Мора да има одговори и на следните прашања:

Прво, кој ќе одговара со име и презиме за ваквиот третман на онколошките пациенти?

Второ, кој дозволил незаконско и неуставно делување во третманот на пациентите наспроти уставно загарантираното право на здравствена заштита на секој пациент?

Трето, зошто најсовремената онколошка терапија не е на позитивна листа за која четворица министри од Владата на СДСМ и ДУИ не мрднаа со прст?

Четврто, во чии џебови се украдените пари и дали има лоцирана одговорност?

Петто, точни ли се наводите и цифрите од стотици евра кои се споменуваат во јавност, а им се бараат на пациенти со малигни заболувања за одредени дијагностички процедури неопходни за натамошен третман?

Шесто, дали последната акција е уште еден обид за замајување на јавноста?

Одговорност за овие монструозни постапки мора да има и ќе има. И тоа и кривична и политичка одговорност.

Последните случувања на Клиниката за онкологија се уште еден показател дека час поскоро треба да замине оваа одродена власт за да почне рестартирање на здравствениот систем!