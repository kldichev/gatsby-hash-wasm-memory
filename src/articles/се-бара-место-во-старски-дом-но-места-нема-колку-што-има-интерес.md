---
title: СЕ БАРА МЕСТО ВО СТАРСКИ ДОМ но, места нема колку што има интерес
date: 2023-07-04T08:30:06.245Z
category: македонија
featured: true
featuredImage: ../img/10-30-dom-se-bara-mesto.jpg
author: Вардарски
---
<!--StartFragment-->

Кога пред неколку месеци Управниот одбор на Фондот за пензиско и инвалидско осигурување донесе одлука да го затвори хотелот „Битола“, во кој беа згрижени и пензионери, кои таму ги поминуваа деновите од третата доба, локалната самоуправа на Битола побара од Владата хотелот „Битола“ да ѝ биде отстапен на општината. Но на таквото барање за отстапување на хотелот, општината неодамна доби негативен одговор од страна на Владата, со образложение дека тој е сопственост на Фондот за пензиско и инвалидско осигурување, кој негативно се изјаснил во однос на тоа да ѝ го отстапи на Општина Битола.

Со негативното решение, Владата ја упати Општина Битола за преземање на хотелот да се обрати до Фондот за пензиско и инвалидско осигурување.\
Општина Битола не е задоволна од одговорот на Владата и смета дека наместо хотелот „Битола“ да пропаѓа и да биде оставен на забот на времето, најдобро би било тој да ѝ биде отстапен на општината, која би го реновирала и би го преадаптирала во старски дом, во кој би биле згрижени пензионерите што со месеци чекаат да се ослободи слободно легло во единствениот државен старски дом „Сју Рајдер“.

Евидентно решение за сместување на старите лица

А хотелот „Битола“ ги има сите предиспозиции да биде адаптиран во современ старски дом, каков што беше во осумдесеттите и раните деведесетти години, кога за услугите на овој хотел се бараше легло повеќе, бидејќи во овој објект поради популарните цени беа сместувани и голем број спортисти, гости, пејачи, бизнисмени, а се одржуваа и многубројни забави и манифестации.

Инаку, потребата за изградба на старски домови во Битола е присутна од многу одамна. Во изминатите години речиси нема изборни циклуси, било да се парламентарни или локални, а да не се апострофира потребата за изградба не само на еден туку и на неколку нови старски дома во градот под Пелистер.

<!--EndFragment-->