---
title: Казни од 225 до 275 евра за 12 пијани возачи во Тетово
date: 2023-06-25T16:33:22.096Z
category: македонија
featured: true
featuredImage: ../img/kazneti-tet.jpg
author: Вардарски
---
<!--StartFragment-->

Секторот за внатрешни работи Тетово вчеравечер и ноќеска (24/25.06.2023), во периодот од 22.00 до 04.00 часот спроведе уште една од серијата акциски контроли на возачи - дали и колку од нив управуваат под дејство на алкохол, информира МВР.

Како што информираат од СВР Тетово, при контролата биле откриени и санкционирани 12 возачи (ТЕ-10 и ГВ-2) кои управувале алкохолизирани, од кои кај 1 (ТЕ) биле измерени до 2 промили алкохол. Сите веднаш се исклучени од сообраќај, а на 8 возачи времено им се одземени и нивните возачки дозволи. Воедно, изготвени им се соодветни поднесоци и прекршителите ќе се соочат со парични глоби од 225 до 275 евра во денарска противвредност.

При контролата санкционирани се и 23 други видови сообраќајни прекршоци (ТЕ-15 и ГВ-8).

<!--EndFragment-->