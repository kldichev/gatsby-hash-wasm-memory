---
title: Италија со закон ги штити пациентите со рак од дискриминација
date: 2023-06-14T08:10:51.524Z
category: свет
featured: true
featuredImage: ../img/10-10-italija-zakon-rak-zastita.jpg
author: Вардарски
---
Италија ќе донесе закон за „правото да бидат заборавени“ за преживеаните од рак Ова во вторникот го вети премиерот Џорџија Мелони, цитиран од Ројтерс. Тоа е потег дизајниран да ги заштити пациентите кои закрепнуваат од дискриминација.

Според активистите во Италија, повеќе од 900.000 преживеани од рак може да се соочат со тешкотии да добијат осигурување или заем или да аплицираат за посвојување поради нивната здравствена историја.

Мелони во изјавата рече дека нејзината влада многу внимателно ги испитува нацрт-законите и рече дека го задолжила министерот за здравство Орацио Скилачи да го следи нивниот напредок во парламентот и да им ја понуди потребната поддршка.

„Нашата цел е да имаме, во најкус можен рок, закон кој може да даде одговори на еден исклучително реален проблем кој во голема мера влијае на животите на многу Италијанци“, додаде премиерот.

Предлозите ќе им овозможат на заздравените пациенти со рак да не споделуваат информации за нивната претходна состојба со финансиските институции или органите за посвојување, под услов да поминат 5-10 години од завршувањето на нивното лекување.

Слични закони веќе се во сила во Франција, Луксембург, Холандија, Белгија и Португалија, според италијанското здружение за медицинска онкологија, кое води кампања за реформата.