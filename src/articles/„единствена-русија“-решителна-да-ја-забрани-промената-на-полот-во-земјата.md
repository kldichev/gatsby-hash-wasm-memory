---
title: „Единствена Русија“ решителна да ја забрани промената на полот во земјата
date: 2023-07-09T04:30:54.822Z
category: свет
featured: true
featuredImage: ../img/6-30-er-resitelna.jpg
author: Вардарски
---
Предлог-законот за забрана за промена на полот се соочува со отпор, но пратениците „ќе го завршат она што го почнавме“ и ќе биде изгласан. Ова во саботата го изјави заменик-претседателот на Државната дума, Пјотр Толстој („Единствена Русија“) на својот канал „Телеграм“.

Претходно, претседателот на Долниот дом, Вјачеслав Володин, рече дека Државната дума во јули ќе одлучи дали ќе ја забрани промената на полот.

„И покрај отпорот што го чувствуваме при разгледувањето на предлог-законот за забрана на промената на полот, тој ќе биде изгласан, ќе го видиме и нема да дозволиме да се оставаат дупки. Не станува збор за ограничување на нечии слободи, ова е прашање на национална безбедност “, напиша Толстој.

Тој, исто така, истакна дека Патријаршиската комисија за семејни прашања предлага да се обезбедат алатки за заштита на руските деца кои се посвоени во оние земји каде што е дозволено промена на полот, вклучително и малолетници.

Потсетуваме дека во јуни, Долниот дом на рускиот парламент, Државната дума, во средата ја даде својата првична поддршка на законот со кој се забрануваат операции за промена на полот.

Овој потег е во согласност со настојувањето на претседателот Владимир Путин да се справи со „неконвенционалните“ животни стилови што тој ги опиша како доказ за моралното распаѓање на Западот.

Законодавството ќе им забрани на владините агенции да го менуваат полот на лицето на нивните лични документи. Ќе забрани „секакви медицински интервенции насочени кон обликување на примарните и секундарните сексуални карактеристики на една личност“, се вели во документот објавен во базата на податоци на Думата.

Единствен исклучок би била хируршката интервенција „со цел лекување на вродени аномалии кај децата“, се вели во нацрт-законот.

Законот го усвои првото од трите задолжителни читања во Думата. Новиот закон, исто така, треба да го одобри Горниот дом пред да биде испратен до Путин за негов потпис.