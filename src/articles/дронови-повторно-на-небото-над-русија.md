---
title: Дронови повторно на небото над Русија
date: 2023-06-03T15:30:41.436Z
category: свет
featured: true
featuredImage: ../img/5-30odnovo-dronovi-mopskva.jpg
author: Вардарски
---
Два беспилотни летала со долг дострел синоќа нападнаа објекти во комплексот гориво и енергија во руската област Смоленск, јавува Ројтерс.

Вршителот на должноста гувернер на регионот, Василиј Анохин, изјави дека нема извештаи за повредени или критична материјална штета во нападот, кој се случи во близина на границата на Русија со Белорусија.

Тој рече дека нападите ги погодиле селата Диваси и Пересна во близина на административниот центар на регионот Смоленск - на околу 270 километри од украинската граница - но не кажа кој е одговорен.

Одделно, гувернерот на руската област Курск, Роман Старовоит, откри дека системите за противвоздушна одбрана во регионот собориле неколку украински беспилотни летала.

Претходно денеска гувернерот на областа Брјанск, Александар Богомаз, објави дека селата Ломаковка и Новаја Погошти биле гранатирани од украинските сили.

Новите инциденти беа пријавени еден ден откако гувернерот на руската област Белгород изјави дека вооружените сили на Украина го гранатирале пограничниот град Шебекино, при што е запален студентски дом и оштетена административна зграда.

Украина негира дека стои зад нападите на руска територија и вели дека тие се извршени од руски доброволни борци.