---
title: Зеленски пристигна во Хирошима на „разговори со пријателите“
date: 2023-05-20T21:37:06.592Z
category: свет
featured: true
featuredImage: ../img/zelenski-vo-hirosima.jpg
author: Вардарски
---
Претседателот на Украина Володимир Зеленски пристигна во јапонскиот град Хирошима на самитот на Г7, објави Ројтерс.

Зеленски ќе разговара со лидерите на најбогатите демократии во светот за да собере поддршка за одбрана од руската инвазија на Украина.

Володимир Зеленски слета во авион на француската влада и брзо се пресели во автомобил на чекање, покажуваат снимките од јапонските медиуми.

Неколку минути подоцна, тој на Твитер напиша: „Јапонија. Г7. Важни состаноци со партнерите и пријателите на Украина“.

Зеленски ќе има билатерални средби со лидерите на Г-7, но и со лидерите на Индија и Бразил, кои се уште не се оградиле од Москва.

Потсетуваме дека во петокот американскиот претседател Џо Бајден ги одобри плановите за обука на украински пилоти на борбени авиони Ф-16 од американско производство. Исто така, стана јасно дека САД ќе им дозволат на своите сојузници да пренесат авиони Ф-16 во Украина, но нема да обезбедат свои. На самитот на Г-7 во Хирошима, Бајден ќе објави нов пакет воена помош за Киев во вредност од 375 милиони долари.