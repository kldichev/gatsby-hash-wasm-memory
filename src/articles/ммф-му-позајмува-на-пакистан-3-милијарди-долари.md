---
title: ММФ му позајмува на Пакистан 3 милијарди долари
date: 2023-07-01T15:15:20.854Z
category: свет
featured: true
featuredImage: ../img/5-15-mmf-pakistan.jpg
author: Вардарски
---
Меѓународниот монетарен фонд (ММФ) се согласи да обезбеди 3 милијарди долари за Пакистан, долгоочекувано олеснување за спас на заболената економија на земјата. Ова го објави Асошиетед прес.

Деветмесечниот договор мора да биде одобрен од Извршниот одбор на ММФ, кој се очекува да донесе конечна одлука во средината на јули.

Натан Портер, шеф на мисијата на ММФ во Исламабад, истакна дека пакистанската економија се соочува со неколку надворешни шокови, како што се катастрофалните поплави во 2022 година, кои предизвикаа штета од 30 милијарди долари и погодија милиони Пакистанци, како и порастот на суровини како резултат за војната на Русија во Украина.

Во изминатите неколку дена, рече тој, пакистанските власти презедоа решителни мерки за усогласување на политиките со агендата за економски реформи поддржана од Меѓународниот монетарен фонд, вклучувајќи го и усвојувањето на ревидиран буџет.

Договорот ММФ и Пакистан доаѓа неколку дена откако премиерот Шехбаз Шариф разговараше со директорката на организацијата Кристалина Георгиева. Разговорите меѓу Пакистан и ММФ заглавија во декември откако глобалниот заемодавач го одложи исплатата на клучната транша од 1,1 милијарди долари од спасувачкиот пакет потпишан во 2019 година.

Пакистанската влада се бори да избегне банкрот со финансиска помош од пријателски земји како Кина, Саудиска Арабија и Обединетите Арапски Емирати. Дополнително, земјата е вовлечена во економска криза без преседан откако Шариф го замени Имран Кан на премиерската функција.