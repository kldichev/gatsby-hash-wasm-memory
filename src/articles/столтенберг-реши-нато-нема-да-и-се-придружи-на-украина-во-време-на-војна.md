---
title: "Столтенберг реши: НАТО нема да и се придружи на Украина во време на војна"
date: 2023-05-25T00:22:08.528Z
category: свет
featured: true
featuredImage: ../img/dodeka-trae-vojna-nema-nato-ukr.jpg
author: Вардарски
---
Украина нема да може да влезе во НАТО додека трае војната.

Ова во средата го изјави Јенс Столтенберг, генералниот секретар на алијансата, цитиран од Ројтерс.

„Мислам дека сите разбраа дека да се стане членка среде војна не е на дневен ред“, рече тој на настанот организиран од Германскиот Маршалов фонд на САД во Брисел.

Прашањето е што ќе се случи кога војната ќе заврши.

„Во моментов се водат консултации за патот напред и како да се исполнат барањата на Украина за членство во НАТО. Никој не е во позиција да ви каже точно каква ќе биде конечната одлука на самитот во Вилнус за ова прашање“, додаде тој.

Потсетуваме дека претходно оваа недела претседателот на украинскиот парламент, Руслан Стефанчук, коментираше дека 18 членки на НАТО ја поддржуваат кандидатурата на Киев да се приклучи на Алијансата.

Стефанчук истакна дека членството во НАТО нема алтернатива.

Според него, Украина јасно му дава до знаење на целиот свет дека и е многу важно да биде членка на НАТО, бидејќи ќе обезбеди безбедносни гаранции.

Западот вели дека сака да и помогне на Украина да ја победи Русија, но постојано инсистира дека не сака да предизвика директна конфронтација меѓу воената алијанса на НАТО поддржана од САД и Русија.

Во септември, украинскиот претседател Володимир Зеленски објави кандидатура за брзо членство во НАТО, откако рускиот претседател Владимир Путин прогласи четири делумно окупирани региони на Украина за анектирана руска територија.

Киев и некои од неговите најблиски сојузници во Источна Европа бараат од НАТО барем да преземе конкретни чекори за приближување на Украина до членство на самитот на алијансата во Вилнус во јули.