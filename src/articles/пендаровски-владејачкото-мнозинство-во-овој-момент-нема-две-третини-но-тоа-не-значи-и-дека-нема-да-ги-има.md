---
title: "Пендаровски: Владејачкото мнозинство во овој момент нема две третини, но
  тоа не значи и дека нема да ги има"
date: 2023-08-18T18:09:34.067Z
category: македонија
featured: true
featuredImage: ../img/pendarovski.jpg
author: Вардарски
---
<!--StartFragment-->

Со денешното гласање „против“ уште при утврдувањето на дневниот ред, опозицијата потврди дека во земјава пропаднал концептот на ЕУ, оцени вечерва претседателот Стево Пендаровски. Според него, опозицијата треба да каже каква алтернатива нуди и што предлага ако е против уставните измени. За Пендаровски е нејасно и „како опозицијата се обидува да се мајтапи со толку моќна земја на ЕУ како Франција и вели дека она што е на маса не е француски предлог и европска рамка, туку бугарски диктат“.

На Пендаровски воопшто не му се чини и, како што рече, дека е изгубен легитимитетот на Владата по денешната [собраниска](https://vecer.mk/) сесија. Јасно е дека владејачкото мнозинство во овој момент нема две третини, но тоа не значи и дека нема да ги има, нагласи претседателот.

**–** Опозицијата со денешното гласање против уште при утврдувањето на дневниот ред потврдува дека пропаднал во Македонија концептот на ЕУ. Што друго е понудено од опозицијата како алтернатива? Движење на неврзаните? Неутралност? Тоа е срамно и погубно да се каже од која било политичка структура. Тие требаа да кажат пропадна ова што вие го предлагате, ние мислиме – вака треба да биде. Што предлагаат тие наместо ова што денеска пропаднало? Која е алтернативата? Да дојдеш прво на власт па пак ќе правиш две третини, со кого? Пак со мене, со тебе, со истите луѓе? Со истите политички структури? Несериозно е. Ако пропадна денеска ЕУ, прашувам – дали се враќаме на старата дебата од 1991 – 1992 година кога велиме на каде ќе одиме, на запад, на исток? Денеска имаше и такви дебати – запад или исток. Кој е истокот, Руската Федерација? И понатаму тврдам, дека ова што го имаме на маса и што опозицијата пежоративно и непотребно го нарекува „бугарски диктат“, а се работи за француски предлог и европска рамка, навистина не ми е јасно како се обидуваат да се мајтапат со толку моќна земја на ЕУ, со Франција, и да велат дека тоа не е француски предлог и европска рамка, туку е „бугарски диктат“. Нивниот концепт е – дајте да дојдеме на власт, па потоа ќе му ја мислиме за двeте тритини. Тоа не е политички концепт, рече Пендаровски во гостувањето на ТВ Сител.

<!--EndFragment-->