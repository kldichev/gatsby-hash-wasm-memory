---
title: "Маричиќ: Креирање соодветно образование и обука клучни за развој на
  македонската економија"
date: 2023-05-31T06:15:03.614Z
category: македонија
featured: true
featuredImage: ../img/maric-obr.jpg
author: Вардарски
---
<!--StartFragment-->

Областа „Образование и култура“ обработува суштинска тема за постигнување на благосостојба на македонските граѓани, врз основа на солиден инклузивен економски раст на државата, порача вицепремиерот задолжен за европски прашања и главен преговарач со ЕУ, Бојан Маричиќ на денешниот билатерален скрининг состанок за Поглавјето 26 - „Образование и култура“ во Брисел.

\- За развој на македонската економија главен развоен ресурс го гледаме човечкиот капитал, по примерот на развиените економии на ЕУ, а неговиот квалитет зависи од понудата на соодветно образование и обука. Затоа ќе продолжиме да се координираме со политиките на ЕУ и да ги зајакнеме административните капацитети, рече Маричиќ.

Тој се осврна и на клучните реформи во поглавјето „Образование и култура“, потенцирајќи го новиот Предлог-закон за средно образование кој предвидува 20% од наставните програми да се изучуваат со користење на дигитални инструменти или дигитални содржини.

Кога станува збор за националниот образовен систем, Маричиќ најави дека Министерството за образование и наука подготвува нов Закон за средно образование за дополнително да ги елаборира посебните поглавја за инклузивно образование, демократско учество на учениците, работата на Регионалните центри за стручно образование и обука, како и одржливоста на животната средина.

<!--EndFragment-->