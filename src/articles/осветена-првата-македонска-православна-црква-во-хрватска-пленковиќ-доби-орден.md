---
title: Осветена првата Македонска православна црква во Хрватска, Пленковиќ доби орден
date: 2023-05-21T01:29:48.538Z
category: македонија
featured: true
featuredImage: ../img/prv-hram-vo-hr.jpg
author: Вардарски
---
<!--StartFragment-->

Првата македонска православна црква во Хрватска, црквата Св. Злата Мегленска беше осветена во саботата во Загреб, а на свеченоста по осветувањето, премиерот Андреј Пленковиќ во име на хрватската Влада го прими највисокото признание на Македонската православна црква – Охридска архиепископија, во знак на благодарност и искрено пријателство, извести Index.hr.

<!--EndFragment-->

<!--StartFragment-->

Највисокото признание на Македонската православна црква, Орденот на свети Климент Охридски, за гостопримството и братската поддршка и помош ѝ беше доделено и на Хрватската епископска конференција (ХБK), а беше примен од пратеникот на претседателот на ХБК, генералниот секретар монсињор Крунослав Новак.

Наградите им ги врачи поглаварот на Македонската православна црква, архиепископот охридски и македонски Стефан, а на свеченоста во Загреб присуствуваа митрополитот европски Пимен и тетовско-гостиварскиот г. Јосиф.

Делегацијата на македонската држава ја предводеше амбасадорот на Македонија, Милаим Фетаи, кој ѝ се заблагодари на хрватската држава за помошта во изградбата на црквата.

Првата македонска православна црква во Хрватска е регистрирана во декември 1993-та. Во 1995 година Загрепската архиепископија ѝ ја дала привремената употреба на црквата на свети Рок во Загреб, и изградбата на црквата света Злата Мегленска, посветена на светителката и маченичка од XVIII 18 век, започна пред девет години.

Премиерот Пленковиќ го изразил своето задоволство од присуството на „голем настан, од вистински историски карактер за македонското малцинство во Хрватска“.

> „Навистина сум лично почестен, но пред сѐ ова го гледам како оддавање признание на целата Влада и многубројните луѓе кои сесрдно, со разбирање, почит, отвореност и искрена желба ги поддржаа Македонците во Хрватска, како и сите национални малцинства, затоа што мислиме дека тоа е добро за нашите општества, за културата на инклузивност и особено за положбата на Хрватите во сите соседни земји“, рекол Пленковиќ.

Владата финансиски ја поддржа изградбата на црквата со 935.000 евра, а премиерот му се заблагодарил и на Градот Загреб „кој со години го поддржува македонското национално малцинство“.

<!--EndFragment-->