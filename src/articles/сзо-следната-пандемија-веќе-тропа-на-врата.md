---
title: "СЗО: Следната пандемија веќе тропа на врата"
date: 2023-05-23T01:27:14.697Z
category: свет
featured: true
featuredImage: ../img/sledna-pandemija.jpg
author: Вардарски
---
Шефот на Светската здравствена организација ги повика земјите да ги преземат неопходните реформи за да се подготват за следната пандемија, пренесува „Ројтерс“.

Не можеме да го одолговлекуваме ова прашање до недоглед, нагласи генералниот директор на СЗО Тедрос Аданом Гебрејесус во своето обраќање до земјите-членки на организацијата за време на Светското здравствено собрание.

Тој предупреди дека следната пандемија „ќе затропа на вратата“.

„Ако не ги направиме потребните промени, тогаш кој ќе ги направи? А ако не ги направиме сега, тогаш кога?“, реторички праша шефот на СЗО.

За голем број глобални здравствени предизвици ќе се дискутира за време на 10-дневното годишно Светско здравствено собрание во Женева, што се совпаѓа со 75-годишнината на организацијата, вклучително и клучниот состанок за пандемии.

На 5 мај, СЗО објави дека СОВИД-19 повеќе не претставува глобален здравствен итен случај.