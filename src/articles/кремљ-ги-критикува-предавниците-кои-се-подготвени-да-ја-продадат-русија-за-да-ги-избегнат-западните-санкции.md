---
title: Кремљ ги критикува предавниците кои се подготвени да ја продадат Русија
  за да ги избегнат западните санкции
date: 2023-09-16T05:00:43.243Z
category: свет
featured: true
featuredImage: ../img/7-peskov.jpg
author: Вардарски
---
Руските бизнисмени кои изразуваат антируски ставови во обид да го натераат Западот да ги укине нивните индивидуални санкции се предавници подготвени да ја распродадат својата земја. Ова го изјави портпаролот на Кремљ, Дмитриј Песков, цитиран од Ројтерс.

Вчера, Европската унија исклучи тројца руски бизнис лидери од списокот со санкции воведени поради руската инвазија на Украина. Сепак, личните санкции за многу други поединци беа продолжени.

Во врска со овој потег, Песков истакна дека е малку веројатно дека самата Европа ќе може да ја објасни логиката на процесот на одлучување во однос на санкциите.

Различни руски бизнисмени усвоија различни методи за да се обидат да бидат отстранети од списокот со санкции, посочи тој.

„Има бизнисмени кои заземаат антируска позиција и се обидуваат да се ослободат од санкциите за 12 сребреници - тие се предавници“, нагласи Песков.