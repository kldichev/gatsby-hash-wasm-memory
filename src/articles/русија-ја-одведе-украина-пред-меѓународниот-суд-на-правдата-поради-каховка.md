---
title: Русија ја одведе Украина пред Меѓународниот суд на правдата поради Каховка
date: 2023-06-09T10:45:54.613Z
category: свет
featured: true
featuredImage: ../img/12-45-rus-dade-ukr-na-meg.jpg
author: Вардарски
---
Во четвртокот руски претставници се појавија пред Меѓународниот суд на правдата (ИЦ) со обвинувања против Украина за уништувањето на браната Каховка со масивен артилериски оган, јавува руската служба на Би-Би-Си.

Претходно истите обвинувања Русија ги упати пред Меѓународниот кривичен суд (МКС) во Хаг.

„Киевскиот режим не само што изврши масовни артилериски напади врз браната ноќта на 6 јуни, туку и намерно го подигна нивото на водата во браната Каховка на критично ниво“, изјави рускиот дипломат Александар Шулгин пред МКС.

Украина ја обвинува Москва и за уништување на хидроцентралата.

Претходно, претседателот Володимир Зеленски рече дека таква моќна структура не може да биде уништена со артилерија однадвор, за уништување од такви размери, експлозијата мора да се изврши однатре.

Меѓународниот суд на правдата е еден од шесте главни органи на Обединетите нации, одобрен со Повелбата на Обединетите нации.

Потсетуваме дека во своите први коментари по уништувањето на стратешката брана контролирана од Русија во јужна Украина, рускиот претседател Владимир Путин ја обвини Украина за големата штета и ги нарече дејствијата на одговорните „варварски“, ја цитира Политико неговата изјава.

Оштетувањето на украинската брана Нова Каховка, што предизвика големи поплави во регионот на Херсон, може да биде потенцијално воено злосторство, изјавија во вторник лидерите на ЕУ и Украина.