---
title: Русија го ограничува извозот на бензин и дизел
date: 2023-09-22T14:30:25.917Z
category: свет
featured: true
featuredImage: ../img/4-30-dizel.jpg
author: Вардарски
---
Русија воведе привремени ограничувања на извозот на бензин и дизел, пренесува „Ројтерс“.

Владата наведува дека мерката има за цел да го стабилизира домашниот пазар.

Не е прецизирано како ќе функционираат ограничувањата. Од Министерството за енергетика во посебно соопштение најавија дека ќе спречат неовластен извоз на горива.

„Привремените ограничувања ќе помогнат да се засити пазарот на гориво, што пак ќе ги намали цените за потрошувачите“, предвидува руската влада.

Владините претставници појаснија дека плановите имаат за цел да го ограничат извозот на гориво само на компаниите што произведуваат нафтени деривати за да се избегне голема криза со гориво. Се размислува и за забрана за извоз на гориво.