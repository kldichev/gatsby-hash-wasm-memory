---
title: Тунис се префрла на режим на вода поради сушата
date: 2023-04-01T19:22:55.544Z
category: свет
featured: true
featuredImage: ../img/vezrzruns.png.webp
author: Вардарски
---

Тунис ќе го прекинува снабдувањето со вода на своите граѓани седум часа во текот на ноќта како одговор на најголемата суша во земјата. Ова го објави Ал Џезира, повикувајќи се на државната компанија за дистрибуција на вода SONEDE.

Земјата погодена од суша најави други строги ограничувања за користење на водата, вклучително и забрана за користење на вода за пиење за наводнување на обработливо земјиште или зелени површини или за чистење на јавни површини или автомобили.

Државното претпријатие за дистрибуција на вода соопшти дека водата ќе се исклучува секојдневно од 21:00 до 04:00 часот, со моментален ефект.

Мосбах Хелали, нејзиниот шеф, истакна дека сушата во земјата, предизвикана од недостигот на дожд четири последователни години и која СОНДЕ ја припишува на климатските промени, е без преседан. Тој ги повика Тунижаните да ја разберат одлуката.

Хелали прецизираше дека се разгледуваат парични казни, па дури и затвор, доколку се прекршат правилата.

Години на суша и слаб дотек на вода во акумулациите се одразиле на водните резерви во земјата, кои дојдоа до невидена ситуација, соопшти Министерството за земјоделство. Новата одлука се заканува да ги подгрее социјалните тензии во земја чии луѓе страдаат од лоши јавни услуги, висока инфлација и слаба економија.

Браните во северноафриканската земја се на критично ниско ниво по години суша, влошени со истекување на цевководи во застарената дистрибутивна мрежа.
