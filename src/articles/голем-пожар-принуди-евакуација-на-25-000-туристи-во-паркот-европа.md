---
title: Голем пожар принуди евакуација на 25.000 туристи во паркот Европа
date: 2023-06-21T07:15:59.523Z
category: свет
featured: true
featuredImage: ../img/9-15-gol-pozar-evakucija.jpg
author: Вардарски
---
Голем пожар избувна во најголемиот забавен парк во Германија и принуди евакуација на околу 25 илјади луѓе.

Инцидентот во „Европа парк“ се случил во понеделникот во 16 часот и 40 минути, а нема информации за повредени посетители. Црн чад што се издигнува на небото може да се види со километри, пренесува Ројтерс.

Пожарникарите успеале да ја контролираат ситуацијата. Регионалниот дневен весник „Бадише цајтунг“ објави дека пожарот бил центриран околу делот од паркот со шпанска тематика и областа позната како Волшебниот свет на дијамантите.

Паркот Европа е популарна туристичка дестинација која привлече повеќе од 6 милиони посетители минатата година, главно од Германија, Франција и Швајцарија.

Има тематски области засновани на различни европски земји и три базирани на фантастични приказни. Паркот, исто така, е домаќин на конференции и е популарна локација за настани и телевизиски продукции. Има дури и мали хотели во кои посетителите можат да преноќат и да продолжат со својата прошетка следниот ден.