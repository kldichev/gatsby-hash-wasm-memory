---
title: Стотици загинати по бродска несреќа во Нигерија
date: 2023-06-15T04:15:28.083Z
category: свет
featured: true
featuredImage: ../img/6-15-brodska-neskekja-nigerija.jpg
author: Вардарски
---
Брод се преврте во северна Нигерија на враќање од свадба. Најмалку 103 лица загинаа, вклучително и деца. Ова го пренесува АП, повикувајќи се на официјални претставници.

Жителите и полицијата сè уште трагаат по десетици луѓе кои биле на преполниот брод што се преврте рано во понеделникот на реката Нигер во областа Патеги во државата Квара.

Досега се спасени 100 луѓе.

Бидејќи инцидентот се случил во 3 часот по полноќ, поминале неколку часа пред многу луѓе да сфатат што се случило.

Локалните жители рекоа дека тоа е најтешката бродска несреќа што ја виделе во многу години.

Несреќите со чамци се вообичаени во многу оддалечени заедници во Нигерија каде што локално направените бродови најчесто се користат за транспорт.

Повеќето несреќи се должат на преоптоварување и лошо одржување.