---
title: 24 лица загинаа во автобуска несреќа во Перу
date: 2023-09-20T17:30:23.395Z
category: свет
featured: true
featuredImage: ../img/7-30-katastrofa.jpg
author: Вардарски
---
24 лица загинаа, а 21 се повредени во автобуска несреќа во Перу, јавува Би-би-си.

Меѓуградскиот автобус се движел ноќе меѓу градовите Ванакајо и Ванта кога паднал во провалија длабока 200 метри.

Причината за трагичната несреќа се уште е нејасна.

Екипите на полицијата и противпожарната служба кои пристигнале на местото на настанот ги извадиле жртвите од паднатиот автобус и ги пренеле во болници.

Автобуските несреќи во Перу не се невообичаени, особено ноќе и на планинските автопати. Според официјалните информации, повеќе од 3.300 лица загинале во сообраќајни несреќи во земјава во 2022 година.