---
title: 250 луѓе се евакуирани поради ерупција на вулкан во Гватемала
date: 2023-05-05T22:00:37.726Z
category: свет
featured: true
featuredImage: ../img/jdasjdas321.png.webp
author: Вардарски
---

Околу 250 локални жители беа евакуирани во четвртокот во подножјето на огнениот вулкан во Гватемала, откако вжештена маса од карпи и пепел течеше кон областа уништена од ерупција во 2018 година, објави Асошиетед прес.

Пожарникарите информираат дека жителите на населбата Панимаче се сместени во прифатилишта.

Агенцијата за катастрофи соопшти дека вулканот исфрла облаци од пепел што може да погоди до 100.000 луѓе во областа.

Огнениот вулкан висок 3.763 метри е еден од најактивните во Централна Америка. Во ерупцијата во 2018 година загинаа 194 луѓе, а 234 останаа исчезнати.

Најголема опасност е масата од пепел, карпи, кал и отпад што може да затрупа цели градови. Таков тек тече по четири од седумте клисури на падините на вулканот.
