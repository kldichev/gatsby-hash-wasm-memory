---
title: Тоалетите во спортската сала „Гемиџии“ во Велес се извор на зараза
date: 2023-07-03T05:30:52.887Z
category: македонија
featured: true
featuredImage: ../img/7-30-inf-veles-sala.jpg
author: Вардарски
---
<!--StartFragment-->

Спортската сала во Велес, изградена и пуштена во употреба во 1982 година со самопридонес на граѓаните на Општина Велес, некогаш претставувала главен центар на важни спортски натпревари со чии успеси се гордееле велешани.

Денес, спортот во Велес е на работ на изумирање заедно со можноста љубителите на спортот да следат квалитетни спортски натпревари во спортската сала „Гемиџии’.

Долгогодишната ненавремена грижа за објектот резултираше со спортска сала во која условите за спортистите и за посетителите се далеку под минимално задоволувачките критериуми.

Фактот дека спортската сала не ги исполнува минималните услови за одржување меѓународни натпревари го потврдуваат и извештаите на федерациите со кои се потенцираат недостатоците што треба да ги отстрани објектот.

Реалната слика за состојбата во која се наоѓа спортската сала најобјективно може да се увиди од состојбата во која се наоѓаат тоалетите.

<!--EndFragment-->

<!--StartFragment-->

**– Неопходни за нормално функционирање на салата, тоалетите не ги исполнуваат ниту минимални услови за нивно пристојно користење. Лошите санитарно- хигиенски услови надополнети со инвентар кој одамна ги доживеал своите функционални капацитети, значително придонесуваат за намалување на спортските активности, кои се главна дејност и приход на спортската сала, а со тоа и за намалување на професионалниот и на рекреативниот спортски ангажман во градот. Илузорно е во 21 век да постои ваква слика на тоалети во урбанизирани подрачја, а особено во објекти што го промовираат спортот како важен дел во одржувањето здрав психофизички развој – велат од Левица Велес.**

Со цел подобрување на дел од условите во салата, советниците на Левица во Советот на Општина Велес во текот на минатата година поднесоа амандман за реновирање на две соблекувални. Иако во програмите се предвидени средства за нив, сепак, сè уште нема реализација.

**– Времето на апелирање е поминато, тоалетите, соблекувалните и другите утврдени недостатоци бараат итна и неодложна реконструкција и санација. Потребно е Агенцијата за млади и спорт и сите други надлежни органи да започнат одговорно да дејствуваат согласно со своите надлежности и да ја вратат целосната функционалност на спортската сала „Гемиџии“ – велат од Левица Велес.**

<!--EndFragment-->