---
title: "Зеленски: Изборите во Украина може да се одржат под оган ако помогне Западот"
date: 2023-08-30T15:00:53.211Z
category: свет
featured: true
featuredImage: ../img/5-zelenski.jpg
author: Вардарски
---
Во Украина може да се гласа за време на војната ако нејзините сојузници ја поделат цената, ако пратениците одобрат и ако сите можат да учествуваат. Ова го изјави Володимир Зеленски, како одговор на повиците на американскиот сенатор Линдзи Греам да распише избори за 2024 година, пренесува „Ројтерс“.

Во моментов во Украина не може да се одржат избори според воената состојба, која мора да се продолжува на секои 90 дена. Истекува на 15 ноември, по вообичаениот октомвриски датум за парламентарни избори, а претседателските избори вообичаено се одржуваат во март 2024 година.

Греам ја пофали борбата на Киев против Путин, но рече дека земјата треба да покаже дека е поинаква со одржување избори за време на војна.

Зеленски во интервју за каналот 1+1 рече дека разговарал за ова прашање со Греам, вклучувајќи ги финансиските аспекти и потребата од промена на законот

„Многу брзо и дадов на Линдзи многу едноставен одговор“, рече тој. Зеленски објасни дека одржувањето на изборите во мирно време чинеле 5 милијарди гривни (135 милиони долари). „Не знам колку ќе чини во време на војна“, рече тој, објаснувајќи дека му предложил на американскиот сенатор САД и Европа да обезбедат финансиска поддршка за изборите.

Зеленски истакна и дека нема да зема пари наменети за оружје за да ги даде на избори. „И тоа е предвидено во законот“, додаде тој. На земјата, исто така, ќе и треба помош за создавање дополнителен пристап за гласање за милиони Украинци во странство, особено за оние во Европската унија, рече тој.

Греам им најави на новинарите дека протокот на оружје во Украина ќе продолжи. Сепак, тој нагласи дека е неопходно следната година да има избори во Украина. „Сакам да видам оваа земја да има слободни и фер избори, дури и кога е нападната“, рече тој.

Зеленски рече дека на изборите треба да бидат вклучени и оние кои се борат против руската инвазија. Според него, не би било фер да не се вклучат во демократските процеси за кои се борат. Тоа е единствената причина поради која бев против изборите“, посочи тој.