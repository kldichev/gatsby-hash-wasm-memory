---
title: "Барбано: ЕУлекс будно ја следи ситуацијата, тесно соработуваме со Кфор"
date: 2023-09-24T14:03:36.232Z
category: свет
featured: true
featuredImage: ../img/brabano.jpg
author: Вардарски
---
Шефот на Еулекс Џовани Пјетро Барбано го осуди синоќешниот инцидент кај Бањска и изрази сочувство до семејството на полицаецот кој, како што посочува, беше убиен за време на службената должност.
Барбано на социјалната мрежа „Х“ изјави и дека на двајцата повредени полицајци им посакува брзо закрепнување.

Тој посочи дека ЕУЛЕКС е целосно ангажиран и внимателно ја следи ситуацијата на терен и дека е подготвен да ги поддржи косовските институции во најголема можна мера, во одржување на стабилноста и безбедноста за сите заедници, во тесна соработка со Кфор.

„Згрозен сум од насилниот напад врз косовската полиција. Изразувам искрено сочувство до семејството на полицаецот кој загина за време на службената должност. На двајцата повредени полицајци им посакувам брзо закрепнување“, се вели во соопштението на Барбано. заедно со изјавата на шефот на европската дипломатија Џузепе Борељ во врска со настаните во Бањска.