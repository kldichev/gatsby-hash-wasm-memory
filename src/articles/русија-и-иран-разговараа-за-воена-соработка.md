---
title: Русија и Иран разговараа за воена соработка
date: 2023-08-25T08:00:31.023Z
category: свет
featured: true
featuredImage: ../img/10-rus-iran.jpg
author: Вардарски
---
Руското Министерство за одбрана објави дека заменикот министер за одбрана на земјата разговарал за воена соработка со командантот на копнените сили на Иран, објавија Ројтерс и Интерфакс.

Во понеделникот државните медиуми објавија пристигнување на иранска воена делегација во Москва.

Русија и Иран беа принудени да ги зајакнат своите политички и економски односи поради економските санкции што им ги наметна Западот, кои двете страни ги сметаат за неоправдани.

Двете земји воспоставија поблиски воени и други врски откако Русија ја започна својата војна во Украина пред 18 месеци.

Западот го обвини Иран дека и продава големо количество беспилотни летала на Москва за да ги користи против Украина, нешто што Техеран го негира.