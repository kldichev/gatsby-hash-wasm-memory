---
title: Беспилотни летала летаат и над Севастопол
date: 2023-05-25T23:03:03.073Z
category: свет
featured: true
featuredImage: ../img/svesptol-napadi-dronovi.jpg
author: Вардарски
---
Напад со беспилотно летало на Севастопол утрово е одбиен од руската армија. Гувернерот на Севастопол, Михаил Развозаев, известува дека биле соборени два дрона, а неколку други замолчени.

Ниту Развозаев, ниту државната ТАСС не го објавија точниот број на беспилотни летала што ја нападнале територијата на Крим.

Нападот бил на Качи - предградие на Севастопол. Михаил Развозаев истакна дека нема оштетени предмети во градот.

Севастопол е главната база на руската Црноморска флота, посебна административна единица на Крим, која беше анектирана од Руската Федерација во 2014 година.

Последната порака од Севастопол за одбиениот напад на украинската армија со беспилотни летала беше од почетокот на месецот - непосредно пред Русија повторно да почне периодично да ја напаѓа територијата на Украина, вклучително и главниот град Киев, по воздушен пат.