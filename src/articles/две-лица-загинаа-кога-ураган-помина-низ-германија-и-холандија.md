---
title: Две лица загинаа кога ураган помина низ Германија и Холандија
date: 2023-07-06T04:00:35.864Z
category: свет
featured: true
featuredImage: ../img/6-2-lica-zaginaa.jpg
author: Вардарски
---
Најмалку две лица загинаа во Германија и Холандија во минување на ураганот Поли, јавува АП.

Во Харлем една жена загинала кога дрво паднало врз нејзиниот автомобил. Во Германија уште една жена загина од паѓање на дрво во градот Реде, во близина на границата со Холандија.

Во средата, холандскиот кралски метеоролошки институт издаде предупредување за највисок степен на опасност за три провинции во земјата.

Жителите од овие региони беа повикани да останат дома. Брзината на ветрот долж брегот западно од Амстердам достигна 146 километри на час.

Ураганот собори дрвја на автомобили и куќи во Амстердам и на меѓуградските автопати. Медиумите објавија слики од Хаг и Харлем, каде по улиците по невремето се насобраа шут и урнатини, а некои дрвја беа откорнати од земја.

Ураганот на крајот стивна и беше намален на бура. Сепак, многу летови на аеродромот Шипхол, најфреквентното воздушно пристаниште во Европа, се откажани или одложени, а воздушниот сообраќај се очекува да биде прекинат во блиска иднина.

Во северниот дел на Холандија е суспендиран и железничкиот транспорт.

Во Германија откажани се фериботите до популарните туристички области долж брегот на Северното Море.