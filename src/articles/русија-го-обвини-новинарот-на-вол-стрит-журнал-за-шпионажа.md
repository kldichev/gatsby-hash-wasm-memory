---
title: Русија го обвини новинарот на Вол Стрит Журнал за шпионажа
date: 2023-04-07T22:24:12.999Z
category: свет
featured: true
featuredImage: ../img/spionz.png.webp
author: Вардарски
---

Иследниците на руската Федерална служба за безбедност (ФСБ) формално го обвинија Еван Гершкович за шпионажа, но репортерот на Волстрит журнал ги отфрли обвиненијата, тврдејќи дека тој работел како новинар во Русија, објавија руските агенции во петокот.

Руската ФСБ, наследникот на советската КГБ, на 30 март објави дека го уапсила Гершкович (31) во Екатеринбург, град во подножјето на Урал, под сомнение за шпионажа за собирање државни тајни за воено-индустрискиот комплекс. За тоа му се заканува затворска казна до 20 години.

Гершкович е првиот американски новинар приведен во Русија под обвинение за шпионажа по Студената војна.

Волстрит џурнал негираше дека Гершковиќ се занимавал со шпионажа и побара негово итно ослободување.

Кремљ објави дека Гершкович се занимавал со шпионажа „под маската“ на новинарството. Рускиот министер за надворешни работи Сергеј Лавров им кажа на САД дека Гершкович бил фатен на дело додека се обидувал да дознае некои тајни.

САД побараа од Русија да го ослободи Гершкович и ги отфрлија обвиненијата за шпионажа како смешни.

Неговото ослободување побара и американскиот претседател Џо Бајден.

Рускиот претседател Владимир Путин допрва треба јавно да го коментира случајот.
