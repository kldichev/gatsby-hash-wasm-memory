---
title: Кај учениците расте интересот за угостителско- туристичките струки
date: 2023-09-30T11:42:44.737Z
category: македонија
featured: true
featuredImage: ../img/ugostitelstvo.jpg
author: Вардарски
---
<!--StartFragment-->

Потребен е посериозен пристап за стимулирање и задржување на најдефицитарниот кадар на пазарот на трудот. Да се мотивираат младите за вработување во угостителскиот сектор преку зголемување на платите, редовен работен однос и ценење на струката. Најдобрите ученици од 15 угостителско-туристички училишта од поранешна Југославија овој викенд учествуваат на единаесеттиот Меѓународен натпревар во Охрид …



<!--EndFragment--><!--StartFragment-->

Расте интересот за угостителско-туристичките струки кај учениците, но, потребен е посериозен пристап за стимулирање и задржување на најдефицитарниот кадар на пазарот на трудот. Да се мотивираат младите за вработување во угостителскиот сектор преку зголемување на платите, редовен работен однос и ценење на струката.

Изминатава летна сезона, поради недостиг на стручен кадар, кој редовно заминува во странство, поголемиот дел од учениците беа сезонски ангажирани во хотелите и рестораните.

**„Оваа година и Регионалниот центар бележи раст на бројот на ученици што е малку подобро од претходните години и се надеваме дека тој позитивен тренд ќе го задржиме и во следните години. Овој кадар знаеме дека е дефицитарен**, **меѓутоа со доста работа, труд, вложување и стимулирање на учениците да се запишуваат што повеќе во секторот туризам“, вели Марјан Радески**, **директор на Регионалниот центар за средно стручно образование „Ванчо Питошески“-Охрид**.

Иста е состојбата и во бившите југословенски простори. И таму недостигаат келнери, готвачи, шанкери.

**„Моментално во Словенија состојбата е многу критична во однос на кадарот во угостителството и туризмот. Сè помалку и помалку ученици ги избираат овие профили. Причина е тоа што сè уште недоволно се ценат овие професии“**, **вели Славица Штерк**, **професорка од Словенија**.

Најдобрите ученици од 15 угостителско-туристички училишта од поранешна Југославија овој викенд учествуваат на единаесеттиот Меѓународен натпревар, каде се готвеа рибни специјалитети.

**„Се гледам овде во Македонија, се надеваме дека ќе успееме во тоа што го работиме“, вели Филип Јордановски-ученик.**

**„И платата има многу голема улога во работата, да не се работи без пари, да бидеме добро платени“, вели Христијан Крчов-ученик.**

180 ученици од поранешните југословенски простори од туристичко-угостителските струки, викендов ги одмеруваат силите во Охрид.

<!--EndFragment-->