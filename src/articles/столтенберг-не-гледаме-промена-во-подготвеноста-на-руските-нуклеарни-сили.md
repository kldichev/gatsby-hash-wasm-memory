---
title: "Столтенберг: Не гледаме промена во подготвеноста на руските нуклеарни сили"
date: 2023-08-18T16:30:04.883Z
category: свет
featured: true
featuredImage: ../img/6-30-stoltenberg.jpg
author: Вардарски
---
НАТО не откри никакви промени во подготвеноста на руските нуклеарни сили и западната алијанса не гледа причина да го преиспита сопственото ниво на подготвеност, изјави генералниот секретар на НАТО Јенс Столтенберг на конференција во четвртокот во Норвешка, цитиран од Ројтерс.

„Не видовме никакви промени во нивните нуклеарни сили што би предизвикале да ги промениме нашите сили и начинот на кој тие функционираат. Досега не видовме ништо што би го барало тоа од наша страна“, рече Столтенберг.

Заменик-претседателот на рускиот совет за безбедност, Дмитриј Медведев, кон крајот на јули изјави дека Москва би можела да прибегне кон употреба на нуклеарно оружје доколку тековната контраофанзива на Киев се покаже како успешна.

Тој нагласи дека во такво сценарио Русија ќе биде принудена да се откаже од сопствената нуклеарна доктрина. Доколку офанзивата, која е поддржана од НАТО, биде успешна и откорнат дел од нашата земја, тогаш ќе бидеме принудени да користиме нуклеарно оружје според правилата на указот на претседателот на Русија, објасни Медведев.

„Едноставно нема да има друга опција. Затоа, нашите непријатели мора да се молат за успехот на нашите воини. Тие се грижат да не се запали глобалниот нуклеарен пожар“, категорично изјави тој.