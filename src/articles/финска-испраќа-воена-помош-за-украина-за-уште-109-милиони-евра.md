---
title: Финска испраќа воена помош за Украина за уште 109 милиони евра
date: 2023-05-25T23:47:31.045Z
category: свет
featured: true
featuredImage: ../img/finska-isprakja-pomos-ukr.jpg
author: Вардарски
---
Финска го испрати својот 16-ти пакет воена помош за Украина, пренесува „Украинска правда“.

Вредноста е 109 милиони евра и вклучува противвоздушно оружје и муниција.

„Финска продолжува да ја поддржува Украина заедно со своите меѓународни партнери, увери министерот за одбрана Анти Кајконен. Според него, вредноста на целата воена помош испратена од Хелсинки до Киев досега изнесува 1,1 милијарда евра.

Од оперативни причини и за да се обезбеди безбедно доставување на помошта, финското Министерство за одбрана не даде никакви детали за точната содржина, начинот и распоредот на испораката.