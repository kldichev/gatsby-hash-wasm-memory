---
title: "Маркуш: Сега е последниот воз за ЕУ"
date: 2023-07-30T15:49:51.346Z
category: македонија
featured: true
featuredImage: ../img/markush.jpg
author: Вардарски
---
<!--StartFragment-->

Сега е последниот воз што Северна Македонија мора да го искористи, бидејќи друга алтернатива за останување на европските патеки не постои, истакнува во изјава за МИА словачкиот амбасадор Хенрик Маркуш, кој денеска беше во посета на Делчево.

Ова, според него, било јасно кажано и на последната средба на тројцата министри во рамки на таканаречениот трилатерален Славков формат, која се одржа на 13 јули годинава во Скопје.

\-Оваа трилатерална група има многу добра соработка, можеби подобра од Вишеградската група и министрите тогаш дадоа многу јасни пораки. Ова што се случи со таканаречениот Француски предлог можеби не беше баш најдобро, но таков е животот. Животот не е фер, а Македонија нема друга алтернатива од тоа да се направи она што треба. Таква беше апсолутно таа порака, рече словачкиот амбасадор.

Според Маркуш, земјава може да биде доведена во ситуација да застане на патот, а Албанија да продолжи напред. Осврнувајќи се на ставовите на опозицијата, Маркуш вели дека сега е доцна за она што го зборува опозицијата и дека таа не нуди алтернатива или решение.

<!--EndFragment-->