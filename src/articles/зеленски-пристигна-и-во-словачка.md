---
title: Зеленски пристигна и во Словачка
date: 2023-07-08T15:30:37.989Z
category: свет
featured: true
featuredImage: ../img/5-30-zel-prist-slovk.jpg
author: Вардарски
---
Претседателот на Украина, Володимир Зеленски, пристигна во Словачка, пренесува „Франс прес“.

Тоа е последниот дел од неговата турнеја за промовирање на обидот на Украина да се приклучи на НАТО и да обезбеди повеќе оружје од сојузниците.

„Зеленски пристигна попладнево на покана на словачката претседателка Зузана Чапутова“, потврди портпаролот на шефот на словачката држава, Мартин Стризинец.

„На ред е Словачка. Важни средби во Братислава со претседателката Зузана Чапутова, премиерот Лудовит Одор и претседателот на Националниот совет (еднодомниот парламент) Борис Колар. Заедно со нашиот сигурен сосед ќе разговараме за конкретна поддршка во областа на одбраната и еврото -Атлантската интеграција на Украина, самитот на НАТО и формулата за мир, билатерална соработка и енергетска безбедност“, напиша самиот Зеленски во Телеграм.

Зеленски е на турнеја низ европските земји-членки на НАТО, која започна вчера во Бугарија - голем производител на оружје и сојузник.

Потоа отпатува за Прага за да се сретне со чешкиот претседател Петер Павел, поранешен генерал на НАТО.

По Прага, украинскиот лидер треба да замине за Турција во својата прва посета по руската инвазија. Таму ќе разговара со својот колега Реџеп Таип Ердоган.