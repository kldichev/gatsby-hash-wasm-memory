---
title: Грција оди на предвремени избори
date: 2023-05-21T23:50:38.885Z
category: свет
featured: true
featuredImage: ../img/gr-odi-pred-izb.jpg
author: Вардарски
---
Грција оди на предвремени избори. Тие ќе се одржат на 25 јуни или 2 јули, пишува „Катимерини“.

Ова стана јасно по неделните парламентарни избори, на кои ниту една партија не освои мнозинство.

Конзервативната партија Нова демократија на премиерот Кирјакос Мицотакис извојува убедлива победа, но без доволно пратенички места за формирање влада.

Премиерот посочи дека ќе бара втори избори со надеж дека ќе ја зацврсти својата победа без да има потреба од коалициски партнер.

„Од утре ќе ги следам сите уставни процедури, но останувам на моето цврсто мислење дека математиката на пропорционална застапеност е слична на партиско тргување и води во ќорсокак, рече Мицотакис. Без сомнение, политичкиот земјотрес што се случи денеска не повикува сите да се забрза процесот за конечна владина одлука,

Според сегашните правила, за мнозинство се потребни 300 места во парламентот.

Новото гласање ќе се одржи според новиот изборен закон кој дава бонус места на победничката партија, со што ќе и олесни сама да формира влада.

Партијата Нова Демократија освои 40,80 отсто, а по неа е Сириза на поранешниот премиер Алексис Ципрас со 20,6 отсто. Ципрас веќе изрази разочарување од резултатот.

Распределбата во парламентот ќе биде следна: 146 пратенички места за „Нова демократија“; 71 место за СИРИЗА и 41 место за ПАСОК.

Изборите во недела беа први во Грција откако нејзината економија престана да биде под строг надзор од меѓународните кредитори кои обезбедија спасувачки пакети за време на речиси децениската финансиска криза во земјата.

Ципрас (48) беше премиер за време на некои од најбурните години на кризата и се бори да ја врати широката поддршка што ја уживаше кога дојде на власт во 2015 година со ветување дека ќе ги поништи мерките за штедење наметнати со спасувачката програма.