---
title: Украина ги преброи срушените руски споменици за една година
date: 2023-04-12T01:11:45.754Z
category: свет
featured: true
featuredImage: ../img/mktfwejrwjk.png.webp
author: Вардарски
---

Украинските власти во 2022 година урнале вкупно 145 споменици поврзани со Русија. Ова го соопшти Министерството за култура на Украина, цитирано од ТАСС.

Во текот на годината беа демонтирани 28 споменици на рускиот поет Александар Пушкин.

Освен тоа, уништени се и девет споменици на писателот Максим Горки, четири на командантот Александар Суворов и уште четири на писателот Николај Островски.

Според одделот, отстранети се и повеќе од 20 споменици на советските војници, како и еден на царицата Катерина II.

Покрај тоа, Министерството за култура на Украина објави дека во 2022 година биле преименувани 9.859 географски имиња поврзани со Русија.
