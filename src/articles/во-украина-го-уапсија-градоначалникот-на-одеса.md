---
title: Во Украина го уапсија градоначалникот на Одеса
date: 2023-05-05T12:00:39.660Z
category: свет
featured: true
featuredImage: ../img/ukrsodev.png.webp
author: Вардарски
---

Украинската антикорупциска агенција го приведе градоначалникот на Одеса, Генадиј Труханов, пренесува Ројтерс.

Обвинителите соопштија дека тој бил уапсен во врска со истрагата за сомневање за корупција.

Труханов беше избран за градоначалник на пристанишниот град на Црното Море во 2014 година и е под истрага од 2017 година под обвинение за проневера, што тој ги негира.

Украинското обвинителство во Телеграм објави дека Труханов ќе биде притворен од 60 дена поради неплаќање кауција во износ од 30,866 милиони гривни (836.590,32 долари).

Труханов се соочува со обвинение за проневера на 92 милиони гривни. Тој беше ослободен од обвиненијата во 2018 година, но истрагата за купување на деловна зграда во стара индустриска фабрика во Одеса беше повторно отворена во 2021 година.

Борбата против корупцијата е приоритет за Украина, бидејќи таа се обидува да се приклучи на Европската унија, а претседателот Володимир Зеленски го сузбива митото иако земјата во моментов се бори против инвазијата од Русија.
