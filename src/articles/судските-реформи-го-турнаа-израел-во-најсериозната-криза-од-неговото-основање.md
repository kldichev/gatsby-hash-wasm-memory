---
title: Судските реформи го турнаа Израел во најсериозната криза од неговото основање
date: 2023-04-25T22:24:13.461Z
category: свет
featured: true
featuredImage: ../img/ldalsk3232.png.webp
author: Вардарски
---

Претседателот на Израел Јицак Херцог го нарече спорот за судските реформи „најсериозната внатрешна криза од основањето на државата“ пред 75 години, јави ДПА.

Сепак, тој изрази надеж дека земјата може да излезе посилна од драматичната ситуација.

Прославите за 75-годишнината на Израел почнуваат вечерва, но се нарушени со несогласувања околу плановите на владата за реформи во судството, кои противниците на владејачката ги отфрлаат како закана за демократијата.

„Реформи во правосудството, работите што се случија околу формирањето на оваа влада, коалициските договори – сè експлодира одеднаш“, рече Херцог.

Реформата што ја бара верската десничарска влада на Бенјамин Нетанјаху, многумина ја сметаат за „промена на светскиот поредок“.

Херцог истакна дека израелските сојузници со загриженост ја следат кризата.

„Светот нè набљудува, нашите непријатели се радуваат, а нашите пријатели се загрижени. Ме прашуваат што се случува“, резимира тој.

„Покрај прашањата што не вознемируваат уште од раните денови на ционизмот, прашањата за рамнотежата помеѓу еврејството и демократијата, местото на религијата во нашите животи и ограничувањата на авторитетот, постојат многу психолошки елементи“, рече Херцог за актуелната контроверзност. .

„Ние сме народ собран од 100 различни места. Многу од овие луѓе имале трауматски искуства“, истакна и претседателот.
