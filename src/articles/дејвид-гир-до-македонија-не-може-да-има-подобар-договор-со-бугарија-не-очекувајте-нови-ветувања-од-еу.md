---
title: "Дејвид Гир до Македонија: Не може да има подобар договор со Бугарија, не
  очекувајте нови ветувања од ЕУ"
date: 2023-06-15T13:20:09.979Z
category: македонија
featured: true
featuredImage: ../img/gir-do-mkd.jpg
author: Вардарски
---
Не може да има или да се очекува подобар договор со Бугарија, како што беше договорено и доведе до отворање на преговорите во јули минатата година. Не треба да се очекуваат нови договори, гаранции или ветувања во однос на процесот на пристапување. Ова го изјави евроамбасадорот Дејвид Гир по повод пристапувањето на Северна Македонија во Европската Унија и додаде дека македонскиот јазик веќе е вклучен во преговарачката рамка без никакви квалификации.

Неговиот коментар беше за барањето на ВМРО-ДПМНЕ Советот на Европската Унија да донесе нов документ за гарантирање на македонскиот идентитет и јазик.

„Прво што треба да кажеме е дека на патот кон ЕУ не се губат националниот идентитет, јазик и култура. И секако, македонскиот јазик е веќе во преговарачка рамка без никакви резерви. Што се однесува до очекувањата, мислам дека не може да се има или да се очекува подобар договор со Бугарија, бидејќи беше договорен и доведе до отворање на преговорите во јули минатата година“, рече тој.

„И секако, од искуството што го гледаме од другите земји, во фокусот треба да бидат реформите, односно промените што треба да се случат. И ова го зајакнува вашиот идентитет како и идентитетот на државата“, заклучи тој.