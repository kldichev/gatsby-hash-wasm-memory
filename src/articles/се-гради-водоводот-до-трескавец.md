---
title: Се гради водоводот до Трескавец
date: 2023-08-05T08:34:50.823Z
category: македонија
featured: true
featuredImage: ../img/teskavec-vodovod.jpg
author: Вардарски
---
<!--StartFragment-->

Во полн ек се градежните работи за изградба на водовод до светски познатиот комплекс, манастирот Трескавец. Со водовод и пречистителна станица ќе може да се стават во употреба обновените конаци кои пред 10 години настрадаа во пожар. Резервоарот ќе чува и вода за евентуални интервенции од огнени стихии. Паралелно со меѓународен тим се прави проект за заштита на црквата...



<!--EndFragment--><!--StartFragment-->

Почна да се гради водоводот до манастирот Трескавец без кој не може да бидат во употреба обновените конаци. Проектот опфаќа каптажа, цевковод, главен и помошни дренажни канали за собирање на водата и резервоар. За ова, Владата преку ТАВ Македонија има обезбедено околу 100.000 евра, а кофинансираат и прилепските градски власти.

Дарежливоста на изворите не е голема. Во проектната документација е наведено дека е 0,5 литри вода во секунда, а во дождлив период и до еден литар. Резервоарот посебно ќе складира санитарна и вода за евентуална интервенција при пожари.

Стручен тим на музејот будно ги следи работите. Нема евентуални артефакти кои би настрадале при ископите.

За целосно ставање во функција на обновените конаци неопходна е и пречистителна станица. Паралелно, музејот преку тим со домашни и странски експерти работи на проект за заштита и реставрација на црквата „Успение на Пресвета Богородица“ која е во опасност поради влагата и временските влијанија.

<!--EndFragment-->