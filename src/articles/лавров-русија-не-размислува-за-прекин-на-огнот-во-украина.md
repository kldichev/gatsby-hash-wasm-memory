---
title: "Лавров: Русија не размислува за прекин на огнот во Украина"
date: 2023-09-25T13:00:55.946Z
category: свет
featured: true
featuredImage: ../img/3-lavrov.jpg
author: Вардарски
---
Рускиот министер за надворешни работи Сергеј Лавров изјави дека иако Русија е подготвена да учествува во разговорите за Украина, нема да разгледа никакви предлози за прекин на огнот бидејќи „веќе еднаш е измамена“, пренесе АП.

Лавров рече дека Русија го поддржува територијалниот интегритет на Украина „според условите“ на нејзината Декларација за независност, усвоена во 1991 година, според која таа „ќе биде неврзана земја и нема да влегува во никакви воени сојузи“.

Сепак, Лавров не пропушти да изјави дека територијалниот интегритет на Украина е „уништен“ од режимот кој дојде на власт по револуцијата на Мајдан во 2014 година, „чии лидери му објавија војна на сопствениот народ и почнаа да го бомбардираат сопствениот народ“.