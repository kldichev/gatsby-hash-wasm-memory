---
title: Хумза Јусаф победи во трката за функцијата премиер на Шкотска
date: 2023-03-27T23:30:48.731Z
category: свет
featured: true
featuredImage: ../img/svedsk.png.webp
author: Вардарски
---

Владејачката партија во Шкотска ја избра Хумза Јусаф за нов лидер по петнеделната битка која предупреди на длабоки поделби во движењето за независност во тој дел на Велика Британија.

37-годишниот ќе ја наследи Никола Старџен на врвот на Шкотската национална партија (СНП) и, по гласањето во парламентот, ќе раководи со полуавтономна влада.

Партиската кампања ја одбележаа лични напади на тројца кандидати. Единството на СНП, кое отсекогаш беше најсилното оружје на партијата, беше поткопано од несогласувањето околу тоа како да се спроведе вториот референдум за независност на Шкотска и социјалните реформи, вклучувајќи ги и правата на трансродовите.

Јусаф ја презема партијата со главна цел - независност на Шкотска.

Но, иако независноста ја поддржуваат четворица од десет Шкоти, заминувањето на харизматичната Старџен може да го забави ентузијазмот зад иницијативата за прекин на врските со Обединетото Кралство.

СНП нема јасна стратегија за да се погрижи новиот референдум да помине, што беше една од причините поради која Старџен поднесе оставка.

- Максимално ќе ги искористиме ограничените овластувања за подобро да се носиме со денешните предизвици. Ќе ја префрлам нашата борба за независност во петта брзина. На народот на Шкотска сега, повеќе од кога било, им е потребна независност, вети Јусаф.
