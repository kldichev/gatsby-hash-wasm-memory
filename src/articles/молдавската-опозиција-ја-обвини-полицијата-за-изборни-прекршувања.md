---
title: Молдавската опозиција ја обвини полицијата за изборни прекршувања
date: 2023-05-14T23:14:22.809Z
category: свет
featured: true
featuredImage: ../img/moldo-opz-obvi-pol.jpg
author: Вардарски
---
Опозициската молдавска партија „Шор“ ја обвини полицијата за фалсификување на наводи за поткуп на гласачи за време на изборите во Гагаузија. Ова го соопшти прес-службата на партијата. Изјавата е дадена во врска со рациите во нејзините канцеларии, по што шефот на Генералниот полициски инспекторат на Молдавија, Виорел Чернаутсану, прикажа видео снимка.

„Ова е уште еден фејк, аматерски настап на Чернаутану и неговите креатори од МВР. Со помош на овој евтин фејк, бандитите маскирани во „слуги на законот“ сакаат да ги оправдаат своите криминални дела извршени утрово , кога извршиле упад и претрес на членови на партијата, предизвикувајќи немири и одземајќи лични работи како и народни пари“, се вели во пораката објавена на веб-страницата на партијата.

Претходно партијата Шор се обрати до Советот на Европа, ОБСЕ, како и до странските набљудувачи, обвинувајќи ги молдавските власти за притисок и обиди да ги попречат изборите за шеф на Гагаузија на 14 мај. Президиумот на Националното собрание (парламентот) на автономијата, исто така, побара од молдавските власти да го прекинат притисокот врз ЦИК на Гагаузија.

Победници на изборите за шеф на Гагаузија на 30 април беа претставниците на опозициските партии „Шор“ и Партијата на социјалистите на Република Молдавија Евгенија Гуцул и Григориј Узун, кои со разлика од само 13 гласа добија 26 проценти секој.

Молдавската претседателка Маја Санду рече дека изборите се одржале со бројни прекршувања. Деновиве полициски службеници вршат претреси во предизборниот штаб и меѓу активисти на партијата „Шор“, кои се обвинети за поткуп на гласачи.

Во 2021 година, потпретседателката на партијата Шор, Марина Таубер, на сличен начин беше дисквалификувана од изборите за градоначалник во вториот по големина град Балти. Таа освои 47% од гласовите во првиот круг и беше јасен фаворит.