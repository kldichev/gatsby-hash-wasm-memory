---
title: Американски беспилотни летала повторно над Црното Море
date: 2023-03-18T22:51:01.103Z
category: свет
featured: true
featuredImage: ../img/amrkdroncrn.png.webp
author: Вардарски
---

САД ги продолжија летовите со шпионски беспилотни летала над Црното Море по инцидентот со руски борбен авион што резултираше со соборување на американско беспилотно летало, соопштија во петокот американските власти.

Беспилотно летало RQ-4 Global Hawk прелета над регионот во петокот, соопштија официјални лица, додавајќи дека тоа е прва таква мисија од настаните во вторникот.

Пентагон претходно нагласи дека инцидентот нема да го спречи Вашингтон да продолжи со летовите со беспилотни летала.

Соборувањето на дронот MQ-9 беше првиот директен американско-руски инцидент од почетокот на војната во Украина и дополнително ги влоши односите меѓу Вашингтон и Москва, кои меѓусебно се обвинуваат.

Русија ги отфрли американските обвинувања дека два руски ловци Су-24 непромислено летале околу американскиот дрон и тврди дека леталото не дошло во контакт, туку дека дронот паднал по „остриот маневрирање“.

Белата куќа во четвртокот објави видео во кое вели дека ја побива руската верзија на настаните и покажува дека дронот паднал во Црното Море откако бил погоден од руски борбен авион.
