---
title: Фудбалски навивачи протестираа во Пловдив за охриѓанецот Пендиков
date: 2023-02-12T17:46:55.486Z
category: политика
featured: true
featuredImage: ../img/protestiplovdiv.jpg.webp
---

Стотици навивачи на фудбалски екипи се собраа еден час пред споменикот на Обединувањето во Пловдив за да му изразат поддршка на Христијан Пендиков, како и да побараат адекватна реакција од бугарските власти.„И покрај нашите разлики, и покрај тимовите за кои навиваме, сите се обединуваме со една кауза – сакаме Македонците да не третираат со почит. Нивниот лош однос го трпиме со години, а уште еден доказ е случајот со Христијан. Тоа што бугарските државјани не се пуштаа на граница, дали е ова нормално? Ова мора да престане“, изјави еден од демонстрантите, кој е од навивачката организација на Левски Софија.

Имаше и навивачи од ЦСКА, Ботев и Локомотив, како и пловдивци кои дојдоа да ги поддржат барањата на незадоволните. Тие ја пееја химната пред споменикот, а потоа извикуваа „Слобода или смрт“ и „Да живее Бугарија“.

„Овде се собираме поради <!--StartFragment-->Христијан<!--EndFragment-->, овде се собираме поради стотиците случаи на газење на бугарското достоинство од страна на македонските власти и граѓани. Пред неколку дена, илјадници Бугари беа блокирани на границата со Северна Македонија, а никој не ја посочи причината. Ние сакаме правда. Тоа не е нормално, а уште повеќе што нивната територија ни припаѓа нам, па не знам за што се борат“, изјави Јордан Канев од фан клубот ЦСКА.Малку по 12:00 часот дел од навивачите го напуштија споменикот. На местото на настанот имаше силно полициско присуство, но не дојде до инциденти или тензии.
