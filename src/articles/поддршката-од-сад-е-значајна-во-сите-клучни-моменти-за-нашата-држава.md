---
title: Поддршката од САД е значајна во сите клучни моменти за нашата држава
date: 2023-08-25T11:29:41.866Z
category: македонија
featured: true
featuredImage: ../img/eskb-kovacevski.jpg
author: Вардарски
---
<!--StartFragment-->

Стратешкото партнерство со САД е базирано на меѓусебна доверба и продолжуваме да го развиваме низ меѓусебно разбирање, за сите важни прашања од заеднички и стратешки интерес, напиша на својот фејсбук профил премиерот Димитар Ковачевски.\
На објавата во која му посакува добредојде на заменикот-помошник државен секретар на САД, Габриел Ескобар, кој пристигна во Скопје, Ковачевски наведува дека поддршката од САД е значајна во сите клучни моменти за нашата држава.\
\
– Значајна е поддршката од САД во сите клучни моменти за нашата држава. Стратешкото партнерство со САД е базирано на меѓусебна доверба. И продолжуваме да го развиваме низ меѓусебно разбирање, за сите важни прашања од заеднички и стратешки интерес. Очекувам продуктивна средба утре, напиша Ковачевски.\
Официјалната средба на Ковачевски и Ескобар е најавена за денеска, по која претпладне тие ќе одржат заедничка прес-конференција во Владата, а Ескобар ќе има средба и со лидерот на опозициската ВМРО-ДПМНЕ, Христијан Мицкоски.\
\
Доаѓањето на Ескобар во Скопје следува по започнувањето на собраниската процедура за усвојување на уставните измени за внесување на Бугарите во Уставот како услов земјава да ја одржи втората меѓувладина седница и да ги продолжи преговорите со Европската Унија.

<!--EndFragment-->