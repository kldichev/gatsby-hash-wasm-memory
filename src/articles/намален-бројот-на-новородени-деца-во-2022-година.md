---
title: Намален бројот на новородени деца во 2022 година
date: 2023-06-08T13:30:36.448Z
category: македонија
featured: true
featuredImage: ../img/3-30-naml-broj-deca.jpg
author: Вардарски
---
<!--StartFragment-->

**Според податоците на Државниот завод за статистика, во 2022 година, во Република Северна Македонија се родени вкупно 18 183 деца, од кои живородени се 18 073, а мртвородени 110. Бројот на живородените деца во 2022, во споредба со минатата година, е намален за 3.1 %.**

Во структурата според пол, кај живородените деца машките имаат поголемо учество, и тоа од 51.2 %, односно на 100 живородени женски деца 104.8 се машки.

Според месецот на раѓање, најголем број раѓања, 1 717, имало во месец јули.

Според возраста на мајката, најголемо учество од 33.2 % имаат живородените деца од мајки на возраст од 25 до 29 години. Просечната возраст на мајката при вкупниот број раѓања изнесува 29.4 години, а кај прворотките 27.7 години.

Генерациска година на раѓање на мајката која се појавува како најфреквентна при раѓањето на детето е 1993 година.

Во 2022 година се регистрирани 17 живородени деца од мајки на возраст помала од 15 години.

Вонбрачни живородени деца се 2 298 или 12.7 % од вкупниот број на живородените деца.

<!--EndFragment-->