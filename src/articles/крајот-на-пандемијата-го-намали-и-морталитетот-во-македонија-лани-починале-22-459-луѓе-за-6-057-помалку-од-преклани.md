---
title: Крајот на пандемијата го намали и морталитетот во Македонија, лани
  починале 22.459 луѓе, за 6.057 помалку од преклани
date: 2023-06-16T17:30:03.308Z
category: македонија
featured: true
featuredImage: ../img/7-30-namalena-umiracka.jpg
author: Вардарски
---
<!--StartFragment-->

Бројот на умрените лица во земјава во 2022 година изнесува 22.459 и е намален за 21.2 отсто во однос на претходната година, соопшти денеска Државниот завод за статистика.

Од вкупно умрените лица, поголем број се од машки пол, и тоа 11.868 или 52.8 проценти. Бројот на умрените доенчиња изнесува 58 и нивното учество во вкупниот број на умрените лица изнесува 0.3 отсто на 100 умрени лица.

\-Според месецот на смртта, најголем број случаи има во месец јануари, 2802. Просечната возраст кај умрените од машки пол изнесува 71.5 година, односно 75.8 години кај лицата од женски пол или повисока просечна возраст за 4.3 години се бележи кај жените, се наведува во соопштението.

Најголемо учество имаат умрените лица од болести на циркулаторниот систем, 41.3 отсто, потоа се случаите кај кои како причина за смртта се јавуваат неоплазмите со 17.0 проценти, кај 6.8 проценти причина за смртта е вирусот КОВИД-19.

<!--EndFragment--><!--StartFragment-->

Намалувањето на морталитетот, сигурно, треба де се поврзе со завршувањето на пандемијата предизвикана од корона вирусот. Така, на пример, во екот на пандемијата во 2021 година починале 28.516 луѓе, додека во 2020 година бројот на умрени лица 25.755 луѓе.

<!--EndFragment-->