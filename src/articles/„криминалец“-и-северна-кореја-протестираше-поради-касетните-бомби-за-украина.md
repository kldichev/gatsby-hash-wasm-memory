---
title: "„Криминалец“: И Северна Кореја протестираше поради касетните бомби за Украина"
date: 2023-07-12T19:00:00.776Z
category: свет
featured: true
featuredImage: ../img/9-kril-sev-kor.jpg
author: Вардарски
---
Северна Кореја ја осуди одлуката на САД да испрати касетна муниција во Украина, нарекувајќи ја „криминален чин“, пишува Ројтерс.

Пјонгјанг побара итно откажување на тој план.

Фактот што Џо Бајден призна дека тоа е тешка одлука покажува дека тој е свесен за катастрофалните последици од употребата на касетна муниција, нагласи севернокорејскиот министер за надворешни работи Чое Сон Хуи.

„Категорично ја осудувам одлуката на САД да и обезбеди оружје за масовно уништување на Украина како опасен криминален чин и како обид да се турка светот кон нова катастрофа и силно барам таа веднаш да биде поништена“, рече таа.

Изолираната Северна Кореја создаде поблиски врски со Русија и ја поддржа откако нејзините сили ја нападнаа Украина во февруари минатата година.

Минатата недела, Соединетите Држави објавија дека ќе и го испратат на Украина контроверзното оружје - забрането од повеќе од 100 земји - како дел од одбранбениот пакет од 800 милиони долари.

Украина рече дека одлуката на САД ќе помогне да се ослободи украинска територија, но вети дека нема да ја користи муницијата во Русија.

Столтенберг рече дека НАТО „нема став“ за касетната муниција, бидејќи некои сојузници ја забранија нивната употреба, а други не. Тој нагласи дека во овој случај тоа ќе биде одлука на поединечните влади, а не на НАТО во целина.

Неколку земји-членки на Алијансата, вклучително и Германија, Канада и Шпанија, веќе го изразија своето противење на таквата испорака.