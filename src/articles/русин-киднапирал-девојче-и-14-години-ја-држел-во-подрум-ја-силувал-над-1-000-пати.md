---
title: "Русин киднапирал девојче и 14 години ја држел во подрум, ја силувал над
  1.000 пати "
date: 2023-08-02T11:19:34.308Z
category: свет
featured: true
featuredImage: ../img/us-siluvac.jpg
author: Вардарски
---
<!--StartFragment-->

## Во Русија му се суди на Владимир Ческидов (51), обвинет од Екатерина Б (целосниот идентитет не се открива) дека ја киднапирал кога имала 19 години и ја држел заробена во еден вид зандана во регионот Чељабинск, каде што живеел со својата мајка. 



<!--EndFragment--><!--StartFragment-->

Екатерина тврди дека ја силувал повеќе од 1.000 пати пред да успее да побегне на 33-годишна возраст по 14 години заробеништво. Неговата мајка Валентина Ческидова е обвинета за помагање во извршувањето на кривичното дело.

Полицијата го истражува Ческидов и за убиство на друга жена во 2011 година. Во подрумот на неговиот имот биле пронајдени исечените и варени останки на Оксана, која имала 30-тина години, [пишува Дејли мејл.](https://www.dailymail.co.uk/news/article-12360441/Maniac-kept-sex-slave-dungeon-14-years-raped-thousand-times-appears-Russian-court-MOTHER-72-faces-investigation-kidnap.html) Ческидов денеска се појави на суд и беше прогласен за способен да му се суди, иако претходно одредено време помина во психијатриска болница.

Екатерина тврди дека 51-годишниот ѝ се заканил со нож и ја принудил да му помогне да ја распарчи Оксана за да се ослободи од нејзиното тело. Рекла дека успеала да побегне кога Ческидов толку се опил што повеќе не бил свесен и кога мајка му повикала брза помош. Бидејќи не ја заклучил „занданата“, Екатерина побегнала во селото и ја нашла својата сестра Елена Ф, која ја барала 14 години.



<!--EndFragment--><!--StartFragment-->

"Таа ми кажа сè. Ми рече дека кога првпат ја киднапирал, таму имало друга девојка. Ја претставил како негова сопруга. Но потоа дошло до расправија и ѝ забил нож во главата. Потоа ја распарчил. Ги ставил посмртните останки, рацете и нозете, во буре и ги закопа“, рече Елена.

Екатерина го сретнала обвинетиот на железничка станица. Тој ѝ платил пијалок, а потоа ја повикал дома. Дома ја врзал и ѝ ја залепил устата со селотејп. Потоа ја принудил да му готви, да чисти и да се грижи за мајка му.

<!--EndFragment-->