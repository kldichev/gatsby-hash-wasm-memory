---
title: Ниту збор за „Вагнер“ во првата изјава на Путин по бунтот
date: 2023-06-27T14:00:51.948Z
category: свет
featured: true
featuredImage: ../img/4-nitu-zb-za-vanger.jpg
author: Вардарски
---
Рускиот претседател Владимир Путин ја даде својата прва изјава по вооружениот бунт на платеничката група Вагнер, пренесува Ројтерс.

Во изјавата објавена на официјалната веб-страница на Кремљ, тој ги поздрави учесниците на индустрискиот форум.

Сепак, не е јасно кога и каде е направена снимката.

Во саботата, Путин имаше национално обраќање до рускиот народ во кое го осуди бунтот на платениците на Вагнер, нарекувајќи го „убод во грб“ и вети дека ќе го уништи.

Тој досега јавно не ја коментираше следната спогодба, објавена доцна тој ден.

Во меѓувреме, Кремљ објави дека рускиот лидер имал телефонски разговор со неговиот ирански колега Ебрахим Раиси и со емирот на Катар шеикот Тамим бин Хамад Ал Тани.

Иранскиот претседател изрази целосна поддршка за руското раководство во врска со настаните од 24 јуни, пренесува ТАСС во врска со првиот одржан разговор.

Катарскиот лидер изразил поддршка за постапките на руското раководство во врска со настаните од 24 јуни, се вели во втората порака.

Платениците на рускиот ПВК „Вагнер“, предводени од нивниот водач Евгениј Пригожин, напредуваа кон Москва за да го отстранат „корумпираното и неспособно воено раководство на Русија“. Меѓутоа, не долго потоа, тие ненадејно се вратија на територијата под руска контрола во источна Украина по договорот со Кремљ со посредство на белорускиот лидер Александар Лукашенко.

Беше договорено да им се даде имунитет на бунтовниците во замена за нивно враќање во логорите, а водачот на платениците се согласи да замине во егзил во соседна Белорусија. Сепак, останува нејасно дали Путин се согласил да направи промена во највисокото воено раководство или да направи други отстапки.