---
title: TikTok казни со 12,7 милиони фунти во Британија поради податоците за децата
date: 2023-04-05T00:33:11.410Z
category: свет
featured: true
featuredImage: ../img/tiktobzabrn.png.webp
author: Вардарски
---

Британскиот регулатор во вторникот ја казни кинеската социјална мрежа TikTok со 12,7 милиони фунти поради „незаконско“ користење на личните податоци на децата, соопшти Канцеларијата на Комесарот за информации (ICO).

ICO верува дека TikTok им дозволил на 1,4 милиони деца под 13-годишна возраст во Британија да отвораат профили на нејзината платформа во 2020 година, спротивно на официјалните правила, и ги користеле нивните податоци без согласност на нивните родители.

Истрагата на ICO откри дека TikTok не извршил „соодветни проверки за да ги идентификува и затвори профилите на деца“ кои се премногу мали за да ја користат неговата платформа.

- Во ОК има закони за да се осигура дека нашите деца се безбедни во дигиталниот свет и „ТикТок не ги почитуваше“, рече Џон Едвардс, комесар за информации на ОК, се вели во соопштението.

Белата куќа, Европската комисија, канадската, британската и австралиската влада неодамна им забранија на нивните службеници да користат TikTok на официјални телефони. Норвешкиот парламент и шведската војска го направија токму тоа минатата недела.

САД го обвинуваат TikTok, подружница на кинеската компанија ByteDance, дека е алатка на Пекинг за шпионирање и манипулирање со Американците.
