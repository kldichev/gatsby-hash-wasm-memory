---
title: На Русија и се потребни 6 милијарди долари за својот проект за беспилотни
  летала
date: 2023-04-25T22:11:05.924Z
category: свет
featured: true
featuredImage: ../img/dlasldksmrron.png.webp
author: Вардарски
---

На Русија и требаат околу 500 милијарди рубљи (6,1 милијарди долари) за да го развие проектот за беспилотни летала што го најави претседателот Владимир Путин во февруари, објавија Ројтерс и руската новинска агенција РБЦ.

Повикувајќи се на анонимни извори запознаени со проектот, руските медиуми наведуваат дека стратегијата за развој на беспилотни авиони за периодот до 2030 година мора да биде одобрена до 1 јуни и да содржи детали за производството и финансирањето.

„Големината на финансирањето и соодветните пропорции ќе бараат координирана позиција на сите оддели - сите бројки во моментов се шпекулативни“, објасни изворот.

Во февруари Путин рече дека Русија треба да го зголеми сопственото производство на беспилотни летала и да создаде инфраструктура за нивна широка употреба.

Иако Русија веќе произведува голем број беспилотни летала, тие не се доволно напредни и Москва главно користи ирански беспилотни летала Шахед во своите напади врз Украина.
