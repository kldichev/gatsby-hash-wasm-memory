---
title: Шпанија се подготвува за предвремени избори во јули
date: 2023-05-30T12:15:24.740Z
category: свет
featured: true
featuredImage: ../img/span-pred-izbori.jpg
author: Вардарски
---
По резултатите од локалните избори во неделата, шпанскиот премиер Педро Санчез најави дека ќе го распушти парламентот, а земјата ќе одржи предвремени избори на 23 јули. Ова го објави агенцијата Ројтерс.

Тој објасни дека одлуката ја донел откако ги видел резултатите од локалните избори.

Шпанската социјалистичка работничка партија (ПСОЕ) на Санчез и нејзиниот помал сојузник Подемос загубија на регионалните избори во неделата, додека ривалската конзервативна Народна партија и екстремно десничарската партија Вокс поминаа подобро.

Иако вчерашните избори беа локални и регионални по обем, значењето на гласањето носи порака која оди подалеку од тоа. Затоа, како премиер и генерален секретар на PSOE, јас лично ги прифаќам резултатите, посочи Санчез.