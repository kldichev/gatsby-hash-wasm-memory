---
title: Вулканот Килауеа на Хаваите еруптираше
date: 2023-06-09T04:45:58.305Z
category: свет
featured: true
featuredImage: ../img/6-45-vulkan-eh.jpg
author: Вардарски
---
Вулканот Килауеа на Хавајските острови почна да еруптира во средата наутро по локално време, објави Американскиот геолошки институт, цитиран од Си-Ен-Ен.

Почетните фази на ерупциите се динамични. Сликите на веб-камера покажуваат пукнатини во основата на кратерот кои генерираат текови на лава низ површината на подот на кратерот.

Нивото на тревога за Килауеа беше подигнато на црвена шифра за предупредување.

Ерупцијата моментално е ограничена на Националниот парк „Вулкани на Хаваи“ и населените области не се загрозени, соопшти Агенцијата за вонредни состојби на Хаваи.

Службата за национални паркови одреди локации каде што луѓето можат безбедно да ја набљудуваат ерупцијата, а оние кои сакаат можат да ја видат од половина километар.