---
title: "Амбасадата на САД не знае дека Собранието ги намали казните за
  функционерите кои сториле криминал преку КЗ:"
date: 2023-09-07T18:20:38.705Z
category: македонија
featured: true
featuredImage: ../img/amb-sad.jpg
author: Вардарски
---
<!--StartFragment-->

Амбасадата на САД во Македонија знае дека се направени промени во Кривичниот законик, но не и дека се намалуваат казните за кривичното дело злоупотреба на службена положба и овластување, а повеќемина ексфункционери од СДСМ и ВМРО-ДПМНЕ ќе добијат слобода. Оттаму за „Макфакс“ посочуваат дека ќе проверат дали измените се согласно меѓународните стандарди.



<!--EndFragment--><!--StartFragment-->

„Не ги видовме измените на Кривичниот законик неодамна воведени од Парламентот. Со нетрпение очекуваме да ги разгледаме и се надеваме дека се усогласени со меѓународните стандарди и правните процеси“, велат од Амбасадата на САД за „Макфакс“.

Со 48 гласови „за“, 36 „против“ и 1 „воздржан“ Собранието го донесе Законот за изменување и дополнување на Кривичниот законик. Гласаа вкупно 85 пратеници, а дебатата во Собранието траеше нешто повеќе од еден час.

За дел од правната фела, ова е вид на амнестија за сите функционери.

Измените се однесуваат на казните на неколку кривични дела, односно за значително намалените казни за различните облици на кривичното дело од член 353 „Злоупотреба на службена положба и овластување“ со намалување на казната од најмалку 3 години затвор на казна од 1 до 4 години затвор, како и членот 394 „Злосторничко здружување“ со намалување на казната до 10 години на казна до 3 години.

Законот беше донесен со европско знаменце.

<!--EndFragment-->