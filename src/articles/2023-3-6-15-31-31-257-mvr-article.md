---
title: 'МВР: Обука за полициски службеници од полициски станици на РЦ Запад во рамки на програмата "Сина храброст" - 12 ЈУЛИ 2023'
date: 2023-07-12T13:31:31.257Z
featuredImage: ../img/police-mk.jpg.webp
author: Филип Поповски
category: македонија
featured: true
---
Вчера и денеска (11/12.07.2023) во просториите на Регионален центар за гранични работи Запад во Охрид, во рамки на  програмата ,,Сина храброст“  со подршка на ИЦИТАП Програмата при Амабасада на САД во Република Северна Македонија беше одржана обука за полициски службеници од  полициски станици за гранични проверки, граничен надзор и ОПКМСР при РЦ за ГР   Запад - Охрид.
Програмата „Сина храброст“ е образовен и трансформациски процес за зајакнување на личните и професионалните капацитети за полициските службеници и полициската организација во целина.
Преку оваа програма  се подигнуваат  капацитетите на полициските службеници преку континуирана едукација  и обука, притоа грижејќи се  за личниот развој, здравјето и добросостојбата на полициските службеници. Преку градењето на посилни ментални проценки и способности во разни кризни ситуации, обуката треба да придонесе за поквалитетно и поефикасно извршување на работните задачи на сите полициски службеници, како и поквалитетно и поефикасно справување со секојдневните предизвици на работното место.
 
