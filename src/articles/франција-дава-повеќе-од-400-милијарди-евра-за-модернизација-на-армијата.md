---
title: Франција дава повеќе од 400 милијарди евра за модернизација на армијата
date: 2023-06-08T12:45:16.899Z
category: свет
featured: true
featuredImage: ../img/2-45-fr-250mileur.jpg
author: Вардарски
---
Пратениците на Националното собрание на Франција го одобрија во прво читање седумгодишниот план за зголемување на буџетот за одбрана на земјата со цел модернизирање на вооружените сили, објави „Фигаро“.

Пратениците го поддржаа предлог-законот за доделување 413,3 милијарди евра за одбраната од 2024 до 2030 година.

„За“ проектот гласаа 408 пратеници, а против беа 87. Документот сега ќе биде испратен на разгледување до Сенатот. Според француските медиуми, одлуката за тоа се очекува да биде донесена до 14 јули.

Весникот Монд забележува дека овие трошоци се значително повисоки отколку во последните години.

Конкретно, овие средства треба да одат за обука и модернизација на армијата, особено за нуклеарното одвраќање, како и за поддршка на семејствата на војниците и за подобрување на условите за живот на резервистите.

Истовремено, француските медиуми истакнуваат дека дел од наглото зголемување на трошоците за одбраната се должи едноставно на повисоката инфлација.