---
title: Европските земји значително го зголемија увозот на оружје
date: 2023-03-13T23:18:05.957Z
category: свет
featured: true
featuredImage: ../img/oruzjeu.png.webp
author: Вардарски
---

Европските земји значително го зголемија увозот на оружје од 2018 до 2022 година во споредба со претходните пет години, а уделот на САД во глобалниот извоз нагло се зголеми, објави во понеделникот Шведскиот меѓународен институт за истражување на мирот (СИПРИ).

Во периодот од 2918 до 2022 година, европскиот увоз на оружје е зголемен за 47 отсто во однос на периодот од 2013 до 2017 година, според шведскиот институт, кој го следи извозот и увозот на авиони, воени бродови, тенкови, артилерија, ракети и разни системи за оружје. .

Европските членки на НАТО го зголемија увозот за 65 отсто.

- Иако трансферите на оружје на светско ниво се намалени, тие во Европа нагло се зголемија поради тензиите меѓу Русија и повеќето други европски земји, изјави во соопштението за печатот Питер Д. Веземан, виш истражувач во СИПРИ.

– По инвазијата на Украина, европските земји сакаат да увезат повеќе оружје и тоа за пократок временски период, додаде Веземан.

На глобално ниво увозот на оружје е намален за 5,1 отсто.

Африканските земји го намалија увозот за 40 отсто, а оние во Северна и Јужна Америка за 21 отсто. Увозот во азиско-пацифичкиот регион е намален за 7,5 отсто, а на Блискиот исток за 8,8 отсто.

Исклучок во Азија се земјите од источниот дел на континентот и „одредени земји во други области со високо ниво на геополитичка тензија“, забележуваат тие.

- Стратешката конкуренција продолжува во другите делови на светот: увозот на оружје во Источна Азија се зголеми, а испораките на Блискиот Исток останаа на високо ниво, објасни Веземан.

САД и Русија се најголеми и втори најголеми извозници на оружје во светот во последните три децении. Во периодот од 2018 до 2022 година, САД го зголемија своето водство, со 14 отсто поголем извоз во споредба со претходните пет години. Американскиот удел во глобалниот извоз се зголеми од 33 на 40 отсто.

Рускиот извоз на оружје е намален за 31 отсто, а учеството во светскиот извоз од 22 на 16 отсто.

Третопласираната Франција ја престигна Русија со зголемување на нејзиниот удел во глобалниот извоз од 7,1 отсто во периодот 2013-2017 година на 11 отсто во петгодишниот период кој завршува во 2022 година.

– Инвазијата на Украина веројатно дополнително ќе го ограничи извозот на руско оружје, изјави Веземан од СИПРИ.

– Затоа што Русија ќе даде приоритет на снабдувањето со сопствени вооружени сили, додека побарувачката од другите земји ќе остане на ниско ниво поради трговските санкции, додаде тој.

Минатата година СИПРИ предупреди дека глобалниот нуклеарен арсенал најверојатно ќе расте во наредните години, забележува Ројтерс.
