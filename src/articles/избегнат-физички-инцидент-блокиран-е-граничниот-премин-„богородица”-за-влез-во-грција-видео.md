---
title: "Избегнат физички инцидент: Блокиран е граничниот премин „Богородица” за
  влез во Грција (видео)"
date: 2023-08-20T09:01:36.310Z
category: свет
featured: true
featuredImage: ../img/incident-granic-prem.jpg
author: Вардарски
---
<!--StartFragment-->

Блокиран е автопатот на граничниот премин “Богородица” за влез во Грција поради застој, објави [Кумановскимуабети.мк](https://kumanovskimuabeti.mk/blokiran-e-avtopatot-na-granichniot-premin-bogorodica-za-vlez-vo-grcija/?utm_source=rss&utm_medium=rss&utm_campaign=blokiran-e-avtopatot-na-granichniot-premin-bogorodica-za-vlez-vo-grcija). Помеѓу патниците забележителен е поголем број на туристи од земјите на ЕУ и соседна Србија, како и туристи од Македонија, а согласно информациите од патниците кои стигнаа до нашата редакција се чека и повеќе од 4 часа.

Меѓународниот простор е исто така преполн со колони возила и автобуси.

Голем дел од патниците се семејства со мали деца кои решиле да одат на одмор во Грција. Забележително е негодување помеѓу патниците, често свирење на автомобилите како протест кон пограничните служби, а се почести се и вербалните расправии помеѓу возачите на автомобилите.

Согласно информациите од теренот утрово за малку бил избегнат физички инцидент помеѓу неколку возачи поради видното ниво на нетрпеливост кое е се повеќе присутно помеѓу патниците заглавени на преминот.

И оваа година голем број македонци решија одморот да го поминат во соседна Грција, како добро позната и атрактивна локација за поминување на летен одмор со семејството.

Видео испратено од патник, кој чека за влез во Грција.

<!--EndFragment--><iframe src="https://www.facebook.com/plugins/video.php?height=476&href=https%3A%2F%2Fwww.facebook.com%2Fkumanovskimuabeti1%2Fvideos%2F189368804067227%2F&show_text=false&width=268&t=0" width="268" height="476" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share" allowFullScreen="true"></iframe>