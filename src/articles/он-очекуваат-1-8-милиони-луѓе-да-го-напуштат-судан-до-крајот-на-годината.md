---
title: ОН очекуваат 1,8 милиони луѓе да го напуштат Судан до крајот на годината
date: 2023-09-06T09:20:55.631Z
category: свет
featured: true
featuredImage: ../img/11-20-ob-begalci.jpg
author: Вардарски
---
Високиот комесаријат за бегалци на Обединетите нации прогнозира дека до крајот на годината очекува повеќе од 1,8 милиони бегалци од Судан да пристигнат во пет соседни земји, пренесува Ројтерс. Причината се жестоките борби во градот Дарфур, како и во други делови на земјата.

Проценката е речиси двојно поголема од онаа што агенцијата ја направи во мај, непосредно по почетокот на конфликтот. Агенцијата побара 1 милијарда долари за помош на оние кои избегаа од земјата.

Повеќе од 1 милион луѓе досега ја напуштија земјата во соседните земји поради борбите меѓу локалната армија и паравоените сили за брза поддршка (РСФ) во главниот град Картум и пошироко. Судан е во хаос од средината на април, кога повеќемесечните тензии избувнаа во отворени борби.