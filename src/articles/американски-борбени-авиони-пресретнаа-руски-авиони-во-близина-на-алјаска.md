---
title: Американски борбени авиони пресретнаа руски авиони во близина на Алјаска
date: 2023-05-15T00:03:24.988Z
category: свет
featured: true
featuredImage: ../img/voeni-alaska-sad-rus.jpg
author: Вардарски
---
Американски борбени авиони пресретнале шест руски авиони во меѓународниот воздушен простор во близина на Алјаска, соопшти во неделата Командата за воздушна одбрана на Северна Америка (НОРАД), пренесе Ројтерс.

Во соопштението на NORAD се наведува дека руските авиони биле бомбардери ТУ-95, авиони за полнење гориво ИЛ-78 и ловци СУ-35.

Северноамериканската команда за воздушна одбрана го опиша пресретнувањето како „рутинско“. NORAD рече дека вакво нешто се случува шест до седум пати годишно во таканаречената зона за идентификација на воздушната одбрана на Алјаска.

Оваа руска активност во областа се случува редовно и не се смета за закана, се вели во соопштението на командата. NORAD ги следи и идентификува сите воени авиони кои влегуваат во зоната за идентификација на воздушната одбрана на Алјаска, рутински ги следи движењата на авионите и, доколку е потребно, ги придружува надвор од зоната, соопшти Командата за воздушна одбрана на Северна Америка.

Американските авиони кои учествуваа во пресретнувањето беа ловци Ф-16 и Ф-22, стратотанкери КЦ-135 и извидувачки авиони Е-3 АУАКС АВАКС).