---
title: Кина ја обвинува Австралија за дискриминација поради забраната на TikTok
date: 2023-04-08T00:11:50.700Z
category: свет
featured: true
featuredImage: ../img/tikzbnr.png.webp
author: Вардарски
---

Забраната на Австралија за користење на апликацијата TikTok на владините уреди е „дискриминаторска рестриктивна мерка“. Ова се наведува во став на кинеското Министерство за трговија, пренесува „Ројтерс“.

Овој потег нема да и помогне на Австралија да ја одржи својата национална безбедност, туку само ја поткопува довербата на меѓународната заедница во деловното опкружување во Австралија и им штети на интересите на компаниите и на јавноста во земјата, нагласи одделот.

Забележано е дека кинеската влада отсекогаш ги охрабрувала претпријатијата да вршат меѓународни операции во согласност со пазарните принципи и меѓународните економски и трговски правила и да се усогласат со законите и прописите на земјата домаќин.

Пекинг ја повикува Канбера „да ги третира сите претпријатија фер и правично, да обезбеди отворена, транспарентна и недискриминаторска деловна средина и да создаде поволна атмосфера за развој на билатералната економска и трговска соработка“.

Со одлуката на Канбера сите членови на т.н Мрежата за споделување разузнавачки информации Five Eyes - која ги вклучува Австралија, Канада, САД, Велика Британија и Нов Зеланд - ја забрани апликацијата TikTok од владините уреди. Франција, Белгија и Европската комисија, исто така, најавија слични забрани претходно во годината.
