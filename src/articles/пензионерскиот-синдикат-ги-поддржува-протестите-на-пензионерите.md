---
title: Пензионерскиот синдикат ги поддржува протестите на пензионерите
date: 2023-08-08T17:42:47.319Z
category: македонија
featured: true
featuredImage: ../img/penzionerite-se-mob.jpg
author: Вардарски
---
<!--StartFragment-->

Пензионерскиот синдикат при Конфедерацијата на слободни синдикати го поддржува барањето на пензионерите за линеарно усогласување на пензиите.

Пензионерските протести, како што наведуваат од Синдикатот, ги поддржуваат поради револтот кај пензионерите од зголемување на платите на функционерите од 78 проценти.

\- Незадоволството на пензионерите исто така е предизвикано и од високата инфлација и високите цени на прехранбените производи кои се неопходни за живот на пензионерите, а растот на пензиите од 2019 година наваму е минимален. Статистиката покажува дека за една година најмногу поскапела храната, се наведува во соопштението.

Според синдикатот, статистичките податоци покажуваат дека има над 176.000 пензионери кои примаат пензија пониска од минималната плата, која не ги задоволуваат основните животни потреби.

Пензионерскиот синдикат бара да се спроведе законско решение со кое просечната пензија ќе биде 60 проценти од просечната нето исплатена плата, а сите пензии линеарно да се корегираат.

\- Просечната нето исплатена плата за месец мај 2023 година изнесува 36.465 денари. Доколку се применува нашето предложено законско решение просечната пензија да биде 60 проценти од просечната плата, просечната пензија би изнесувала 21.879 денари. Разликата би изнесувала 2.829 денари од пензијата исплатена во мај 2023 која изнесува 19.050 денари. Тоа би значело дека ПСМ предлага линерано усогласување на сите пензии за 2.829 денари, се вели во соопштението. 

<!--EndFragment-->