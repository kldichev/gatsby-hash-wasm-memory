---
title: Велика Британија забранува извоз на сите артикли што ги користела Русија
  во војната
date: 2023-02-27T00:40:25.350Z
category: свет
featured: true
featuredImage: ../img/zabranavodka.jpg.webp
author: Вардарски
---

Велика Британија одбележа една година од инвазијата на Украина со воведување дополнителни санкции против Русија, вклучувајќи забрана за извоз на сите предмети што ги користи Москва на бојното поле и забрана за увоз на стоки од железо и челик.

Велика Британија ги замрзна средствата и целеше голем број руски функционери и компании во текот на изминатата година во обид да ја осакати руската економија и да ја ограничи нејзината способност да води војна против својот сосед.

Во соопштението од петокот се вели дека цел ќе бидат уште 92 поединци и ентитети, вклучително и сојузниците на рускиот претседател Владимир Путин, како што е шефот на „Северен тек 2“, Матијас Варниг.

Пред состанокот меѓу лидерите на Г7 и украинскиот претседател Володимир Зеленски, Велика Британија рече дека меѓународно координираните санкции и трговски мерки ќе бидат насочени кон делови од авиони, радио опрема и електронски компоненти.

- Денеска ги санкционираме елитите кои управуваат со клучните индустрии на Путин и ветуваме дека ќе го забраниме извозот во Русија на сите артикли што Русија ги користи на бојното поле, се вели во соопштението на министерот за надворешни работи Џејмс Клеверли.

Меѓу другите лидери кои ќе бидат цел на санкции се оние во државната компанија за нуклеарна енергија Росатом и други кои работат во одбранбени групи и руски банки.

Исто така, ќе се забрани увозот на 140 стоки, вклучително и производи од железо и челик, преработени во трети земји.
