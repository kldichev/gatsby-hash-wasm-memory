---
title: Црноморскиот договор за жито на Украина е продолжен за најмалку 60 дена
date: 2023-03-18T22:10:52.890Z
category: свет
featured: true
featuredImage: ../img/ukrdrog.png.webp
author: Вардарски
---

Договорот што овозможува безбеден извоз на украинско жито преку Црното Море беше продолжен во саботата за најмалку 60 дена, односно половина од планираниот период, бидејќи Русија предупреди дека дополнително продолжување по средината на мај ќе биде можно само доколку Западот отстрани дел од изречените санкции.

Договорот Русија-Украина беше постигнат со посредство на Обединетите нации и Турција во јули, а беше обновен и продолжен за уште 120 дена во ноември за да се избегне глобалната криза со храна која делумно беше поттикната од руската инвазија на Украина на 24 февруари 2022 година и блокадата на Црното Море..

Договорот требаше да истече во сабота.

Обединетите нации и Турција во саботата соопштија дека договорот е продолжен, но не прецизираа за колку време.

Москва го прифати продолжувањето на договорот за извоз на украинско жито за само 60 дена, а не за 120 како што соопшти Киев, изјави во саботата портпаролката на руското МНР.

– Неколку пати повторивме дека руската страна ги известила сите страни дека договорот е продолжен за 60 дена, рече Марија Захарова.

- Црноморската иницијатива за жито, заедно со меморандумот за разбирање за промоција на руските прехранбени производи и ѓубрива на светскиот пазар, се клучни за глобалната безбедност на храната, особено во земјите во развој, изјави во извештајот портпаролот на ОН Стефан Дујарик.

Русија и Украина се клучни светски снабдувачи на прехранбени производи, а Русија е исто така еден од најголемите извозници на ѓубрива.

Во јули 2022 година беше донесен тригодишен договор во кој Обединетите нации ветија дека ќе и помогнат на Русија да извезува храна и ѓубрива за да ја убеди Русија да и дозволи на Украина да извезува жито преку Црното Море.

Западните сили воведоа остри санкции кон Русија поради нејзината инвазија на Украина. Иако извозот на храна и ѓубрива не е санкциониран, Москва тврди дека ограничувањата за плаќање, логистика и осигурување се пречка за извозот.

Амбасадорот на Русија во ОН, Василиј Небензја, во петокот изјави дека Европската унија, САД и Велика Британија сега имаат два месеци да ги укинат санкциите за низа операции поврзани со рускиот земјоделски сектор, доколку сакаат да се продолжи договорот за жито со Украина во Црното Море.

Амбасадорката на САД во ОН, Линда Томас-Гринфилд, одговори дека Вашингтон направи се за да го пренесе ослободувањето на храната и ѓубривата од санкции со владите и приватниот сектор.

Обединетите нации, исто така, соопштија дека, иако е постигнат напредок во олеснувањето на рускиот извоз на земјоделски стоки, сè уште има пречки, особено во однос на платниот систем.

Дужарик претходно рече дека ОН се обврзале да го имплементираат и договорот за жито на Украина во Црното Море и договорот со Москва, и ги повика сите страни да ги удвојат напорите за нивно целосно спроведување.

Според ОН, Украина досега извезла околу 25 милиони тони главно пченка и пченица според овој договор. Главни извозни дестинации беа Кина, Италија, Шпанија, Турција и Холандија.
