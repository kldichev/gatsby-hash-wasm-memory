---
title: По изградените 1.300 километри нови патишта, сега Маричиќ најавува
  градење по 23 километри автопат годишно
date: 2023-09-28T14:08:47.021Z
category: македонија
featured: true
featuredImage: ../img/kovacevski.jpg
author: Вардарски
---
<!--StartFragment-->

Владата на ДУИ и СДСМ не престанува да најавува нови градења на патишта низ Македонија. Едноставно, изјавите и најавите дека во Македонија ќе се градат нови и нови асфалтни патишта им се омилена реторичка дисциплина.

Сега, на сето ова се надоврза и вицепремиерот за европски прашања (што ли тој има со градење патишта?) Бојан Маричиќ кој синоќа во Штип беше категоричен дека во следните 4 години во земјава ќе се градат по 23 километри автопат годишно.

\-Со изведбата на Коридорите 8 и 10-д, во следните 4 години ќе се градат по 23 километри автопат годишно, рече Маричиќ на синоќешната отворена трибина во Штип, на тема: „Градиме македонски, градиме европски!“.

Сигурно по ова имало голем аплауз од насобраните сопартијци.

Инаку, власта не само што најавуваат нови градби, туку министрите сосе премиерот кажуваат често колку многу патишта веќе изградиле. Во јануари годинава на пример премиерот Димитар Ковачевски со владин видео-спот наведуваше дека во последните пет години во Македонија биле изградени дури 1.300 километри нови патишта.

На ова немаше видлив аплауз. Напротив, граѓаните и дел од медиумите го потсетуваа дека всушност, биле направени само нови 13 километри патишта (експресниот пат Крупиште –Кочани) додека за останато се работи за реконструкција.

Дали влчаста за изградени ги смета и автопатот Кичево – Охрид и делницата од Катланово до Петровец која доцни цели 3 години од предвидениот термин за крајот на реконструкцијата или пак тука е вкалкулиран и патот до граничниот премин Блаце за кој всушност уште многу ќе се чека?

Сепак, ова не треба да не обесхрабри, може најавата на Маричиќ брзо (според ветеното) ќе се реализира. Тој е човек од збор.

<!--EndFragment-->