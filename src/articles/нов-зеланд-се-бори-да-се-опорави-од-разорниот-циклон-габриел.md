---
title: Нов Зеланд се бори да се опорави од разорниот циклон Габриел
date: 2023-02-20T23:07:41.695Z
category: време
featured: true
featuredImage: ../img/ciklon.jpg.webp
---

Нов Зеланд се бори да се опорави од последиците на разорниот циклон Габриел. Тоа е најголемата природна катастрофа што ја погоди земјата во последните децении.

Загинаа 11 лица, а не се знае каде се наоѓаат околу две илјади. Илјадници домаќинства се уште се без вода и струја. Полицијата испрати дополнителни сили за да го спречи грабежот. Луѓето се жалат дека помошта бавно стигнува, но утешно е што сите сакаат да помогнат.

Според првите проценки, штетата ќе биде повеќе од 8 милијарди долари. Властите најавија итно финансирање за помош за закрепнување. Се верува дека само реконструкцијата чини милијарди долари, исто како и по земјотресот во Крајстчерч пред 12 години.

Жетвата е уништена, цели стада изгубени. Илјадници домаќинства се уште се без вода и струја. Полицијата испрати дополнителни сили за да го спречи грабежот. Луѓето се жалат дека помошта бавно стигнува, но утешно е што сите сакаат да помогнат.

- Иако штетите се уште се проценуваат, јасно е дека со децении не сме виделе таков размер во Нов Зеланд. Инвестициите потребни за инфраструктура и повторно поврзување на нашата земја ќе бидат значителни и ќе бараат тешки одлуки. Ние нема да бегаме од тие одлуки и работиме на низа мерки за поддршка на Новозеланѓаните, преку градење подобро, побезбедно и попаметно, рече Крис Хипкинс, премиер на Нов Зеланд.
- Трагично е што животот го загубија 11 лица. Нашите мисли се со нивните семејства и пријатели, додаде тој.

Вонредната состојба, која беше прогласена само по трет пат во Нов Зеланд, е продолжена за уште седум дена.

Некои експерти го обвинуваат обемот на штетата предизвикана од циклонот Габриел за неуспехот на Нов Зеланд да изгради инфраструктура отпорна на климата. Тие тврдат дека сегашниот пристап кон адаптацијата „не е доволно издржлив“. Очигледно, дури и десетици милијарди долари дополнителни инвестиции во инфраструктурата во следните пет години нема да ги пополнат тие празнини.
