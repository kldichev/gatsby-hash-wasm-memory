---
title: Коломоиски е осомничен и во нов кривичен предмет
date: 2023-09-09T04:30:34.815Z
category: свет
featured: true
featuredImage: ../img/6-30-kolomojski.jpg
author: Вардарски
---
Националното биро за борба против корупцијата на Украина (НАБУ) објави дека покренало кривична истрага против шест лица осомничени за проневера на 9,2 милијарди гривни (околу 250 милиони долари) од PrivatBank. Иако бирото не ги објави имињата на осомничените, објавена е заматена фотографија од маж кој личи на Игор Коломојски, еден од најбогатите луѓе во Украина, пренесува Ројтерс.

„НАБУ го извести Коломојски дека тој е осомничен во случајот“, изјави Јарослав Железњак, пратеник во украинскиот парламент.

Коломојски, кој е поранешен сопственик на PrivatBank, е под истрага од национализацијата на банката во 2016 година. Како дел од процесот за „чистење“ на украинскиот банкарски систем, државата ја презеде контролата врз PrivatBank, по што следуваа обвинувања за финансиски злоупотреби.

Судот одлучи да го задржи Коломојски во притвор два месеци поради сомневање за измама и перење пари, со кауција, но неговите адвокати рекоа дека тој нема да плати кауција за неговото ослободување.

Во своето соопштение, НАБУ објави дека го известила „поранешниот конечен корисен сопственик“ на „Приватбанк“ и уште пет други членови на група организирана од него, за сомневање за злоупотреба на средства.

Според бирото, овие акции биле спроведени во првиот квартал на 2015 година, со цел да се финансира офшор компанија и да се зголеми сопственото учество на Коломојски во капиталот на банката.