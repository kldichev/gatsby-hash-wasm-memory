---
title: "Економист: Одмаздничката моќ на Русија"
date: 2023-08-25T18:00:15.714Z
category: свет
featured: true
featuredImage: ../img/8-putin.jpg
author: Вардарски
---
Руската влада е позната по својата одмаздољубивост кон оние што ги смета за предавници на државата, вели воениот колумнист на „Економист“, Шашанк Џоши.

Тој потсети на атентатот во Британија на Александар Литвиненко: поранешниот руски разузнавач беше отруен на „театрален, јавен начин“ со радиоактивен полониум-210.

Или, на пример, обидот за убиство на Сергеј Скрипал и неговата ќерка Јулија со нервниот агенс „Новичок“ во 2018 година.

Секој пат „тоа беше чин на одмазда против наводниот непријател на Владимир Путин, перципиран предавник на руската држава, и беше направено на таков начин што стана сигнал, порака до сите други“, вели Џоши.

Убиството на Пригожин во авионската несреќа е водечка вест за британскиот печат. Написите укажуваат дека одмаздата на Путин доаѓа 60 дена по неуспешниот обид за државен удар на Вагнер.

Западен функционер, кој сакаше да остане анонимен, изјави за Фајненшл тајмс дека „Путин не зема заробеници“.

„Дејли мејл“ и „Дејли стар“ отворено пишуваат дека авионската несреќа кај Твер е одмазда на Путин.