---
title: "Зеленски: Киев се уште нема доволно оружје за одбрана"
date: 2023-07-04T06:00:05.279Z
category: свет
featured: true
featuredImage: ../img/8-kiev-se-uste-nema-zel.jpg
author: Вардарски
---
Украинскиот претседател Володимир Зеленски изјави дека Украина сè уште нема доволен број системи за противвоздушна одбрана за да ја заштити целата своја територија и да ги собори сите непријателски цели, а непријателот го користи тоа.

Ова го изјави во своето дневно видео обраќање, цитирано од „Укринформ“.

„За жал, нашата земја сè уште нема доволно квалитетни системи за противвоздушна одбрана за да ја заштити целата наша територија и да ги уништи сите непријателски цели. Непријателот го искористи тоа, како и денес кога изврши нов терористички напад врз градот со ирански дрон, погодувајќи станбени згради и зградата на Службата за безбедност на Украина. Како резултат на овие удари има повредени и загинати. Мое сочувство!“ – рече Зеленски.

Тој, исто така, додаде дека Украина „ќе направи се што е можно и невозможно за да го направи нашиот систем за противвоздушна одбрана најмоќен“.