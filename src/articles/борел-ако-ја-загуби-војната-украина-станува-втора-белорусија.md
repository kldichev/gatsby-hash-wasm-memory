---
title: "Борел: Ако ја загуби војната, Украина станува втора Белорусија"
date: 2023-05-05T22:03:53.138Z
category: свет
featured: true
featuredImage: ../img/boreleueu.png.webp
author: Вардарски
---

Украина ќе стане „втора Белорусија“ доколку Русија победи во војната меѓу двете земји. Ова го предупреди високиот претставник на ЕУ за надворешна политика, Жозеп Борел.

Во својот говор на конференцијата за состојбата на Европската унија во Фиренца, тој рече дека конфликтот во Украина го покажува „извонредното единство“ на Западот.

Борел нагласи дека обезбедувањето помош за Киев е неопходно бидејќи без поддршка „Украина ќе падне“ за неколку дена.

Тој посочи дека доколку се сретне со рускиот претседател Владимир Путин, ќе го советува „да стави крај на војната“ и „да престане да ја бомбардира Украина“.

Свесен сум дека тоа нема да го направи, но истакна првиот дипломат на ЕУ.

Борел исто така изјави дека конфликтот резултирал со тоа што Кина станала голема сила. Според неговите зборови, Пекинг има „своја улога“ во постигнувањето мир, иако е „на страната на Русија“, бидејќи е земја со „најголемо влијание“ во Кремљ.
