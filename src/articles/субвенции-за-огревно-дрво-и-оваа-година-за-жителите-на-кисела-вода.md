---
title: Субвенции за огревно дрво и оваа година за жителите на Кисела Вода
date: 2023-08-04T09:59:29.419Z
category: македонија
featured: true
featuredImage: ../img/drva.jpg
author: Вардарски
---
<!--StartFragment-->

И оваа година Општина Кисела Вода ќе субвенционира дел од трошоците на своите жители за купување на дрва за огрев. Право на користење на субвенцијата ќе имаат граѓаните кои купиле дрва за огрев од 01 април 2023 година, се до денот на објавување на Јавниот повик, кој ќе биде распишан во месец октомври и ќе ги содржи сите потребни критериуми и информации.

<!--EndFragment--><!--StartFragment-->

> Имено, финансиски надомест од 500 денари, со влучен персонален данок, ќе се добива за секој купен метар кубен (1 м³) дрва за огрев но до максимална вкупна количина до 10 метри кубни (10 м³) или по 350 денари (со вклучен персонален данок) за секој купен метар просторен (1 м просторен) дрва за огрев, но до максимална количина од 14 метри просторни (14 м просторни).

За утврдување на исполнетоста на условите за субвенционирање ќе биде формирана петчлена комисија, задолжена да ја спроведе целата постапка на принципот прв дојден-прв услужен, се’ до исцрпувањето на предвидените средства во висина од 1.200 000, 00 денари за таа намена.

> Покрај субвенциите за огревно дрво, Општина Кисела Вода веќе обезбеди финансиска поддршка и за печки за пелети, за пелети како енергенс, за кофинансирање при набавка на термоизолациони материјали за реконструкција на фасади на станбени згради, како и за поправка и санација на постоечки лифтови во станбени згради на подрачјето на општината. Јавните повици за овие мерки се распишани, се во тек и се достапни на веб страницата на Општина Кисела Вода.

Листата на мерки за финансиска поддршка кои оваа локална самоуправа ќе ги спроведува годинава, опфаќаат и проекти од образованието како што се “Ранче за секое прваче” и “Униформа за секој ученик”, а наскоро на бесплатно летување ќе заминат и повеќе ученици кои доаѓаат од социјално загрозени семејства.

<!--EndFragment-->