---
title: Импровизирана бомба оштети зграда на масонската ложа во центарот на Атина
date: 2023-07-14T16:00:58.937Z
category: свет
featured: true
featuredImage: ../img/6-improvirana.jpg
author: Вардарски
---
Слаба експлозија на импровизирана експлозивна направа предизвика штета на зградата на салата на масонската ложа во центарот на Атина во четвртокот наутро, објави Катимерини.

Полицијата во 6 часот и 30 минути добила дојава од непознато лице за поставена бомба на улицата „Сурмели“ бр.2, каде се наоѓа атинската масонска сала, без да се знае кога ќе биде активирана. Полицијата која реагирала на местото на настанот ја опколила областа. Набргу по нивното пристигнување, експлозивната направа била активирана и предизвикала мал пожар пред зградата. Немаше повредени.

Саперите во зградата пронашле втора бомба од домашно производство, која била уништена со контролирана експлозија.

Делот од авенијата Ахарнон во областа на експлозијата мораше да биде затворен, предизвикувајќи проблеми во сообраќајот на соседните улици.

Првата масонска ложа во Грција е основана на Крф во 1811 година.