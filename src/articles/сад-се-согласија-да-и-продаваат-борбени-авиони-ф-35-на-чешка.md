---
title: САД се согласија да и продаваат борбени авиони Ф-35 на Чешка
date: 2023-07-01T13:45:25.753Z
category: свет
featured: true
featuredImage: ../img/3-45-sad-oglasija.jpg
author: Вардарски
---
Американскиот Стејт департмент одобри продажба на борбени авиони Ф-35, муниција и соодветна опрема на Чешка, пренесува Ројтерс.

Според Пентагон, договорот е 5,62 милијарди долари.

Канцеларијата за одбранбена соработка на американското Министерство за одбрана вчера го извести Конгресот за можната продажба. Главни изведувачи на нарачката ќе бидат компаниите „Локид Мартин“, „Рејтеон“ и „Боинг“.

Минатата година чешката влада објави дека сака да купи 24 борбени авиони Ф-35 за да ги замени авионите Грипен изнајмени од шведската компанија Сааб АБ.

Договорот, одобрен од Стејт департментот, ќе вклучува и резервен мотор, 70 напредни проектили воздух-воздух со среден дострел AIM-120C-8 (AMRAAM), опрема за поддршка, резервни делови и техничка поддршка.

И покрај одобрението на Стејт департментот, тоа не значи дека е потпишан договор или дека преговорите се завршени.