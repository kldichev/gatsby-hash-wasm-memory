---
title: Промоција на документарниот филм за Бигорски во Рим
date: 2023-02-16T21:31:02.895Z
category: друго
featured: true
featuredImage: ../img/bigorski.jpg.webp
---

Во свечениот амбиент на „Понтификалниот институт за ориентални студии“ во Рим, вчеравечер се одржа проекцијата на документарниот филмот „1000 години – Сведок на Светлината“, посветен на илјадагодишнината на Бигорскиот манастир, во авторство и режија на Илија Ико Каров.

![](../img/placeholder.jpg.webp)

На иницијатива на Амбасадорката на Р. С. Македонија во Ватикан, Н. Е. Марија Ефремова, а под покровителство на Директорот на Комисијата за односи со верските заедници и религиозни групи, Даријан Сотировски, документарецот за Бигорскиот манастир беше проектиран пред голем број амбасадори и други дипломати од повеќе држави, акредитирани во Светата Столица. Целта на оваа проекција беше запознавање на дипломатскиот кор од повеќе држави во Ватикан со македонското културно и духовно богатство.

На почетокот на настанот, свои пригодни обраќања имаа амбасадорката на Р.С. Македонија во Ватикан, Н. Е. Марија Ефремова, ректорот на Понтификалниот ориентален институт отец Давид Назар, директорот на Комисијата за односи со верските заедници и религиозни групи Даријан Сотировски, јеромонахот Кирил од Бигорскиот манастир и режисерот на филмот Илија Ико Каров.

Свеченоста ја отвори Нејзината Екселенција, почитуваната Амбасадорка г-ѓа Марија Ефремова:

„Дами и господа, почитувани амбасадори и членови на Дипломатскиот кор при Светата Столица, Драги пријатели, Добровечер на сите и голема благодарност за вашето присуство. Чест е и привилегија за мене и моите соработници, вечерва да ви го презентираме документарниот филом за Бигорскиот манастир “1000 години сведок на светлината” во режија на Ико Каро, во оваа прекрасна библиотека на Понтефикалниот орјентален институт во Рим“.

„Денес имаме ретка прилика, поради која сме радосни, но и возбудени пред сите Вас да го презентираме еден од нашите најзначајни дијаманти, македонскиот православен манастир Св. Јован Крстител – Бигорски, кој е наше вредно културно и духовно наследство, но и современа реалност која плени по својот дух, дух кој илјада години го чува силен огнот на преданието на Црквата.

Колку ли работи се променија во последниве 1000 години? Колку ли работи можеа да значат крај за ова наше светилиште? Колку среќна е денешната генерација која и покрај сé, е современик на илјадагодишен манастир кој е пожив од било кога?“ – истакна во својот говор директорот на КОВЗРГ Даријан Сотировски.

Целиот текст прочитајте го [тука](https://bigorski.org.mk/vesti/nastani/promocija-na-dokumentarniot-film-za-bigorski-vo-rim/).
