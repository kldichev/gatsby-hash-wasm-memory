---
title: САД воведоа санкции против лидерот на паравоените сили во Судан
date: 2023-09-08T09:30:29.508Z
category: свет
featured: true
featuredImage: ../img/11-30-sudan.jpg
author: Вардарски
---
САД воведоа санкции на суданскиот паравоен командант Абдел-Рахим Хамдан Дагало за акти на насилство и кршење на човековите права извршени од неговите војници во нивниот повеќемесечен конфликт со армијата на Судан. Ова го објави Асошиетед прес.

Во соопштението, американското Министерство за финансии рече дека Абдел-Рахим, висок воен командант и шеф на паравоените сили за брза поддршка, предводел група војници одговорни за масакрот на цивилите и етничките убиства.

Санкциите ќе го замрзнат целиот имот на Абдел-Рахим. Ова се првите санкции насочени кон поединец објавени од страна на САД од избувнувањето на конфликтот. Државниот секретар Ентони Блинкен рече дека Абдел Рахим, исто така, ќе подлежи на визни ограничувања што ќе му забранат да влезе во САД.

Судан западна во хаос во април кога долготрајните тензии меѓу војската, предводена од генералот Абдел Фатах Бурхан, и РСФ ескалираа во отворена војна. Во борбите во Судан раселени повеќе од 5 милиони луѓе.

Меѓународните напори за посредување меѓу двете земји досега пропаднаа.