---
title: Кога Грција ќе ги тргне таблите со „ФИРОМ“? – Договорот од Преспа пример
  за регионот, но дали и обврска за двете страни
date: 2023-07-16T18:48:14.389Z
category: македонија
featured: true
featuredImage: ../img/firom-tabli.jpg
author: Вардарски
---
<!--StartFragment-->

На дел од патиштата во Грција, сè уште не се променети старите сообраќајни табли на кои пишува Скопје или ФИРОМ, иако со Преспанскиот договор е предвидено почитувањето на новото име, Република Северна Македонија.

До февруари 2024 година, граѓаните имаат законска обврска да ги сменат сите лични документи на кои наместо досегашното име Република Македонија, треба да стои новото име, кое произлегува од Преспанскиот договор со Грција, Република Северна Македонија. Тоа значи дека граѓаните, кои досега не го сториле тоа, ќе мора да ги сменат личната карта, пасошот, возачката дозвола, сообраќајната дозвола, но и регистарските таблички.

Трошокот за промената на документите е на секој граѓанин поединечно, па така, доколку треба да се променат повеќе документи, кои се со важност и по февруари 2024 година, сметката за тоа може да биде околу 4.000 денари по човек.

На последниот НАТО Самит, македонскиот премиер оствари средба со новиот премиер на Грција. На прашање од ТВ21, дали се разговарало за спроведувањето на договорот од Преспа, Ковачевски одговори:

**„Во делот на Преспанскиот договор, голем дел од работите се имплементирани, постојат неколку ратификации кои треба да направат во грчкиот парламент, постојат и кај нас некои обврски кои треба да се спроведат во делот на даночните политики итн.  Дел од работите се во надлежност на регионални власти кои ги споменавме и Грција сигурно во наредниот период ќе работи на реализација исто како и ние што работиме на реализција на останатите елементи од договорот со Грција“, вели Димитар Ковачевски.**

Согласно договорот треба да бидат отворени и два нови граничени премин. Еден „Маркова Нога“, со што би се овозможило движење меѓу македонскиот и грчкиот дел од Преспа и вториот „Мајден“ во Тиквешко Мариово. И за двата грчкиот парламент веќе има донесено одлуки.

**„Пример за посветеноста на институциите во Грција е регистрацијата на центарот за македонски јазик кој што беше  оспоруван, меѓутоа судот во Грција донесе многу јасна пресуда дека се работи за нешто кое може да се регистрира во Грција и оние кои го негуваат македонскиот јазик можат слободно да тоа го прават на институционален начин“, додаде Димитар Ковачевски.**

Преспанскиот договор, кој го реши долгогодишниот македонско-грчки спорт за името, беше потпишан на 17 јуни 2018 година, на грчката страна од Преспанското езеро, во селото Нивици.

<!--EndFragment-->