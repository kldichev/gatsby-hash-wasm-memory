---
title: "Спасовски: Да живее Единицата за брзо распоредување и татковината
  Северна Македонија"
date: 2023-08-23T10:24:19.231Z
category: македонија
featured: true
featuredImage: ../img/spasovski.jpg
author: Вардарски
---
<!--StartFragment-->

Овој ден, 23 август, претставува датум од исклучителна важност – 22 години од формирањето на нашата Единица за брзо распоредување во рамки на Одделот за специјални полициски операции при Бирото за јавна безбедност на Министерството за внатрешни работи напиша Спасовски.

<!--EndFragment--><!--StartFragment-->

Тежнеејќи кон воспоставување комплетна функционална хармонизираност на сите сегменти на полициското работење согласно нашата национална стратешка определба за евро-атлантска интеграција и целосно имплементирање на фундаменталните демократски вредности, евидентни се извонредните резултати кои ги постигна оваа Единица, а и МВР во целост, на кои гледам и како на дополнителен мотив за натамошното работење.

Вие, низ деноноќните активности, покажавте дека нема простор за ниту еден криминалец или криминална група да ги загрозува мирот, стабилноста и безбедноста на граѓаните на Република Северна Македонија.

И, без никаков сомнеж, за Министерството за внатрешни работи – прашањето за визијата и правците за натамошно развивање и унапредување на Единицата за брзо распоредување во сите нејзини сегменти, е сосема на врвот на приоритетите – без исклучок! Бидејќи, досегашните резултати на Единицата, нејзините и стремежите на сите нејзини припадници тоа го заслужуваат во целост.

<!--EndFragment--><!--StartFragment-->

Во свое и во име на раководството на МВР ви го честитам Денот на формирањето единицата и ви посакувам здравје и натамошен успех, како на професионален, така и на личен план.

Да живее Единицата за брзо распоредување!

Да живее нашата татковина – Република Северна Македонија!

<!--EndFragment-->