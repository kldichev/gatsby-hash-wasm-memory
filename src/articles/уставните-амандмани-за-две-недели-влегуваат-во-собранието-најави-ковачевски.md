---
title: Уставните амандмани за две недели влегуваат во Собранието, најави Ковачевски
date: 2023-07-07T16:50:26.699Z
category: македонија
featured: true
featuredImage: ../img/kov-ust-sob.jpg
author: Вардарски
---
<!--StartFragment-->

**Уставните амандмани ќе влезат во собраниска процедура во следните две недели, најави премиерот Димитар Ковачевски.**

Како што рече, по усвојувањето на владина седница, ќе ги објават амандманите, со што јавноста ќе се увери дека се работи само за технички измени.

„Уставните измени ќе бидат поднесени и во текот на наредните две недели ќе почне процес на дискусија онаму каде што е местото за тоа“, рече Ковачевски.

Нема поврзаност, вели премиерот, помеѓу процесот на уставните измени со мандатот на Владата, туку со европската интеграција. Тој рече дека избори ќе има в година, во редовниот термин.

Лидерот на ВМРО-ДПМНЕ, Христијан Мицкоски, претходно денеска го повтори партискиот став дека во овој случај станува збор за бугарскиот диктат и такви уставни измени нема да има. Мицкоски повторно повика на предвремени избори.

<!--EndFragment-->