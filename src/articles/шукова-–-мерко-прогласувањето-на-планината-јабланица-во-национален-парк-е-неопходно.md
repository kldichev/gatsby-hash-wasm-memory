---
title: "Шукова – Мерко: Прогласувањето на планината Јабланица во национален парк
  е неопходно"
date: 2023-07-26T16:12:34.869Z
category: македонија
featured: true
featuredImage: ../img/merko-jablanica.jpg
author: Вардарски
---
<!--StartFragment-->

Потребата од прогласување на планината Јабланица за национален парк е приоритет и е неопходна за заштита на животната средина во регионот. Тоа бил заклучокот на денешната средба во Струга на министерката за животна средина и просторно планирање, Каја Шукова со градоначалникот Рамиз Мерко, претставници од месните заедници на селата кои гравитираат околу Јабланица и еколошки здруженија.

Целта на средбата, како што соопшти Општина Струга, е отпочнување постапка за прогласување на Јабланица за заштитено подрачје, односно за Национален парк.

– Планината Јабланица е исклучително важен природен ресурс, кој има потреба од највисоко ниво на заштита и зачувување, но истовремено нагласувајќи дека во овој процес мора да се земат предвид сите начела на одржливиот развој, како од еколошки, така и од социо-економски аспект, стои во информацијата.

На средбата, како што е наведено, биле посочени процедурите што треба да ги реализираат Локалната самоуправа и ресорното Министерство со поддршка на еколошките здруженија вклучени во процесот.

<!--EndFragment-->