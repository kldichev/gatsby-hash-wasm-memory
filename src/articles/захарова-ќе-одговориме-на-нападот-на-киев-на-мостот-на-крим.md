---
title: "Захарова: Ќе одговориме на нападот на Киев на мостот на Крим"
date: 2023-08-13T04:00:14.071Z
category: свет
featured: true
featuredImage: ../img/6-zaharova.jpg
author: Вардарски
---
Саботажата на Украина нема да остане без одговор. Не може да има оправдување за вакви варварски чинови.

Вака официјалната претставничка на руското МНР, Марија Захарова, во ИТАР ТАСС ги коментира обидите на Украина за напад на мостот на Крим и полуостровот.

„Таквата саботажа и дава можност на меѓународната заедница уште еднаш да се убеди во вистинската природа на режимот во Киев. Ваквите варварски дејствија не можат да бидат оправдани и нема да останат без одговор“, рече Захарова во коментарот објавен од руското Министерство за надворешни работи.

„Најостро ги осудуваме овие терористички напади“, е ставот на портпаролката на руското МНР.

Таа забележува дека мостот на Крим е цивилна инфраструктура и дека нападите врз такви објекти се недозволиви.

Таа додава дека мостот бил подложен на слични напади од есента 2022 година, кога во такви напади биле убиени и цивили.

„Преку овие напади, вооружените сили на Украина, кои не можат, и покрај силната поддршка од Западот, да ја променат ситуацијата на контактната линија, се обидуваат да ја стигнат со напад на цивилната инфраструктура и цивилите. Тоа го прават користејќи недостојни терористички методи. “, нагласува Захарова.