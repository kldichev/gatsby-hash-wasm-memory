---
title: "Блинкен: Притворот на Гершкович испраќа порака дека треба да се плашиме
  да стапнеме во Русија"
date: 2023-04-12T23:23:08.378Z
category: свет
featured: true
featuredImage: ../img/pspspsmtrus.png.webp
author: Вардарски
---

Руското притворање на Еван Гершкович и одбивањето на конзуларниот пристап до новинарот на Волстрит журнал испраќа порака дека луѓето ширум светот треба да се плашат дури и да стапнат во Русија. Ова го изјави американскиот државен секретар Ентони Бинкен, цитиран од Ројтерс.

Блинкен, кој го опиша Еван Гершкович како незаконски приведен, истакна дека американските конзуларни службеници немаат пристап до новинарот од неговото притворање на 29 март, што е прекршување на нивните обврски од конзуларната конвенција потпишана од Москва со Вашингтон.

Според него, постапките на Москва ќе предизвикаат уште поголема штета на позицијата на Русија во светот. Мислам дека тоа испраќа многу силна порака до луѓето во светот да внимаваат дури и да не стапнат таму, за да не бидат произволно приведени, додаде тој.

Руската безбедносна служба ФСБ на 30 март соопшти дека го уапсила Гершкович, обвинувајќи го дека собирал информации за руска одбранбена компанија која била државна тајна.
