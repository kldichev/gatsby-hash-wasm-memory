---
title: Напаѓачот во Хамбург, поранешен Јеховин сведок, имал дозвола за оружје
date: 2023-03-10T23:24:39.255Z
category: свет
featured: true
featuredImage: ../img/bivsjehsved.png.webp
author: Вардарски
---

Напаѓачот кој синоќа во Хамбург уби седум членови на заедницата на Јеховините сведоци, а потоа се самоуби, некогаш припаѓал на таа заедница и имал дозвола за носење оружје, соопшти полицијата во Хамбург.

Никогаш не сме доживеале масакр од вакви размери во Хамбург, изјави Енди Грот, сенатор за внатрешни работи на градот-држава Хамбург. Тој објасни дека полицијата веќе била на местото на настанот четири минути по првиот повик.

Гроте тврдеше дека брзото пристигнување на полицијата „спасило многу животи“. На состанокот во зградата имало околу 50 луѓе.

– По пристигнувањето на полицијата, напаѓачот побегнал на првиот кат, каде си го одзел животот, изјави Гроте.

Напаѓачот е 35-годишниот Филип Ф., германски државјанин, кој порано бил член на заедницата на Јеховините сведоци и поседувал оружје за кое имал дозвола која му била издадена во декември минатата година.

- Според досегашните сознанија, Филип Ф. не ја напуштил заедницата на Јеховините сведоци во најдобри услови, изјави Томас Радзувајт, претставник на кривичната канцеларија на Хамбург.

Полицијата пред неколку месеци добила анонимна пријава со која се бара одземање на дозволата за носење оружје на Филип Ф., со образложение дека станува збор за ментално болно лице „полн со бес кон верските заедници и неговиот поранешен работодавец“, но по при увидот не се пронајдени детали кои би го оправдале одземањето на дозволата за носење оружје.

- При увидот во станот на Филип Ф., не се констатирани неправилности, а самиот сторител не оставил впечаток на ментално болно лице, изјави Ралф Мартин Мајер, претседател на полициската управа во Хамбург.
- Во претресот на станот на сторителот синоќа е пронајдена и поголема количина муниција, изјави Ралф Петер Андерс од државното правобранителство во Хамбург. Како што беше кажано, напаѓачот до сега не им бил познат на властите.

Во четвртокот вечерта се случи масакр во зграда што ја користеа членовите на верската заедница на Јеховините сведоци во Хамбург. Напаѓачот упаднал во просториите на зградата околу 21 часот и со истрели од огнено оружје убил седум лица и на крајот се самоубил.

Германскиот канцелар Олаф Шолц, кој и самиот долги години беше градоначалник на Хамбург, го изрази своето чудење на Твитер.

- Моите мисли се со жртвите и членовите на семејството. И со безбедносните сили, кои ја извршија оваа тешка задача, рече Шолц.
