---
title: Патарините лани собраа 53,2 милиони евра
date: 2023-03-27T00:01:10.512Z
category: македонија
featured: true
featuredImage: ../img/patsob.png.webp
author: Вардарски
---

Лани наплатните станици во земјава собрале вкупно 53,2 милиони евра, соопшти Јавното претпријатие за државни патишта (ЈПД). Оваа бројка е за 6,6 милиони евра поголема од приходот од патарина во 2021 година. Најпрофитабилна патарина е патарината Романовце која оствари промет од 400,2 милиони денари.

ЈПД известува дека електронската наплата учествува со над 30% од вкупната наплата на патарините. Од продажбата на електронски уреди и нивни доградби во АМЦ Центарот се остварени 333,1 милиони денари. Продажбата на M-Smart картички и M-Tag уредите се зголемува по воведувањето на електронската наплата на патарините во јули 2019 година.

ЈПД има за цел да воспостави целосна дигитализација на патарините пред земјата да влезе во Европската унија. За таа цел, во тек е инсталација на електронски наплатен систем на наплатните станици Миладиновци, Глумово, Желино, Тетово и Гостивар на Коридорот 8.

Понатаму, земјата работи на спроведување на интероперабилност во електронската наплата на патарините со Србија и Албанија во рамките на иницијативата Отворен Балкан. Системот ќе им овозможи на возачите електронски да плаќаат патарина со помош на еден уред TAG, со што ќе се намали метежот на наплатните рампи.

И покрај зголемената популарност на електронската наплата, над 55% од плаќањата сè уште се вршат во готово, при што безготовинското плаќање со платежни картички претставува околу 15% од плаќањата.
