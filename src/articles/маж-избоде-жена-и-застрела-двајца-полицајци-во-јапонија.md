---
title: Маж избоде жена и застрела двајца полицајци во Јапонија
date: 2023-05-25T23:45:09.850Z
category: свет
featured: true
featuredImage: ../img/maz-izbode-zena-jap.jpg
author: Вардарски
---
Три лица, меѓу кои двајца полицајци, се убиени во пукање и напад со нож во Јапонија, пренесува „Франс прес“.

Нападот се случил на фарма во префектурата Нагано во централниот дел на земјата.

Осомничениот напаѓач по инцидентот се сокрил во зграда. Властите ги повикаа жителите во областа околу градот Накано да останат дома.

Жртвите биле жена која била избодена со нож и двајца полицајци кои биле застрелани.

Очевидец рекол дека работел во близина кога видел како напаѓачот ја прободува својата жртва. „Една жена излета од патот, извика „помогни ми“ и падна.

Сведокот рече дека повикал полиција додека соседите се обиделе да ја реанимираат жената.

Потоа, напаѓачот пукал во полицајците кои пристигнале на местото на настанот.

Ваквите напади се ретки во Јапонија, каде стапките на убиства се ниски, а законите за оружје се меѓу најстрогите во светот.

Меѓутоа, во јули минатата година, земјата беше потресена од атентат на поранешниот премиер Шинзо Абе сред бел ден со рачно изработено оружје.

Во април, еден човек беше приведен поради фрлање експлозив врз актуелниот премиер Фумио Кишида за време на изборна кампања во западниот град Вакајама.