---
title: " Ѓорчев ја обвини власта дека демографски ја уништува земјата"
date: 2023-06-05T08:30:42.668Z
category: македонија
featured: true
featuredImage: ../img/10-30-gjorev-vlasta-obvinuva.jpg
author: Вардарски
---
<!--StartFragment-->

## Членот на ИК на ВМРО-ДПМНЕ спореди дека во време на владата на ВМРО-ДПМНЕ во 2016 година имало 23.002 родени бебиња, додека во време на владата на СДСМ во 2019 година имало 17.700 родени бебиња.

<!--EndFragment-->

<!--StartFragment-->

Владата ја напаѓаат и демонтираат бројките кои што ги имаме во моментот во Македонија, а заклучокот е јасен дека никогаш во историјата на Македонија сме немале полоши демографски бројки и тие се влошуваат, без разлика дали гледаме за број на родени деца, број на ученици, број на средношколци или број на студенти, вели Владимир Ѓорчев, член на ИК на ВМРО-ДПМНЕ во вечерашното гостување во Тема на денот во централниот дневник на телевизија Сител.

Ѓорчев истакна дека Македонија ги живее своите најтешки демографски години овие неколку години откако СДСМ е на власт.

– Она што е евидентно според бројките е тоа што Македонија ги живее своите најтешки демографски години овие неколку години. Според податоците на Државниот завод за статистика прв пат во 2019 година имаме повеќе умрени отколку родени лица во Македонија. во 2022 година имаме најмалку родени во историјата  односно само 17.700 бебиња. Значи демографска година – рече тој.

Ѓорчев истакна дека во време на владата на ВМРО-ДПМНЕ во 2016 година имало 23.002 родени бебиња, додека во време на владата на СДСМ во 2019 година имало 17.700 родени бебиња.

<!--EndFragment-->

<!--StartFragment-->

– Само за потсетување 2016 година значи во време на владата на ВМРО-ДПМНЕ имавме 23.002 бебиња. Е сега на тие 23.002 бебиња Зоран Заев, Мила Царовски и Стево Пендаровски велеа малку е лошо е, а еве сега дојдовме до 17.700 бебиња – додаде тој.

Според Ѓорчев, само во март годинава има пад од 18% на новородени деца.

– Само во март оваа година падот на новородени деца во однос на најлошата 2022 година е 18 проценти. Ако ги видиме бројките од првиот квартал од 2023 година и ги споредиме со првиот квартал 2016 година, доаѓаме до една фрапантна бројка, ужасна броја, а тоа е дека бројот на родени деца во Македонија е падната за 40% – нагласи Ѓорчев.

Ѓорчев рече дека неколку пати реагирал дека ова е сериозна тема бидејќи Македонија станува земја без народ, но како што рече на владата око не и трепнува.

<!--EndFragment-->