---
title: Крвавата и исцрпувачка битка за Бахмут продолжи
date: 2023-03-09T00:26:09.372Z
category: свет
featured: true
featuredImage: ../img/vangerbaphp.png.webp
author: Вардарски
---

Крвавата и исцрпувачка битка за Бахмут продолжи. Украинскиот претседател Зеленски во интервју за Си-Ен-Ен предупреди дека Русија ќе има отворен пат кон истокот на земјата доколку градот падне и посочи дека военото раководство е обединето во својата одлука да ја продолжи одбраната на Бахмут. Во меѓувреме, шефот на руската платеничка група Вагнер тврди дека неговите војници го освоиле источниот дел на градот.
Помеѓу 20.000 и 30.000 руски војници се убиени или повредени во битката за Бахмут од минатото лето, соопштија западните власти, објави во средата Би-Би-Си.

Големи загуби претрпе и украинската армија, но западните власти не ги потврдија податоците што во вторникот ги презентираше рускиот министер за одбрана.

Сергеј Шојгу на Телеграм објави дека само во февруари Украина загубила 11.000 војници во таа битка.

Западните власти веруваат дека руската платеничка група Вагнер е без борци и опрема. Нивниот водач, Евгениј Пригожин, рече дека тоа е резултат на „бирократија или предавство“.

По шестмесечни борби, градот се уште не паднал во руски раце.

Западните власти исто така истакнуваат дека во моментов нема индиции за голема руска инвазија.

Русија направи многу скромен напредок во текот на зимата.

По шестмесечни борби, градот се уште не паднал во руски раце.
