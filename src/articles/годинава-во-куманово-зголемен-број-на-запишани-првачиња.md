---
title: Годинава во Куманово зголемен број на запишани првачиња
date: 2023-07-04T19:30:02.581Z
category: македонија
featured: true
featuredImage: ../img/9-30-prvacinja-poveke-kumanovo.jpg
author: Вардарски
---
<!--StartFragment-->

Годинава во мај и јуни во 16 основни училишта во Куманово се запишале 1.047 првачиња, што е повеќе од претходната година кога беа запишани 1.075 првачиња во септември.

***– Мора да потенцираме дека уписот трае сè до отпочнување на учебната година, што со години го покажува праксата. Има родители кои се на привремена работа или поради друга оправдана причина ги немаат запишано учениците во прво одделение, што значи очекуваме и оваа бројка да се зголеми – изјави раководителот Александар Јовановиќ.***

Најмногу интерес има во централите училишта и во поголемите населби во Куманово. Таму има паралелки со по 30 ученици. Проблем остануваат руралните средини, пооддалечените места.

***– Таму има по еден ученик и ќе чекаме идната недела обука за претстојниот процес на оптимизација кој го најавува Министерството за образование да видиме што ќе се прави и што ќе изготви министерството, како и тогаш ќе знаеме кои ученици ќе си останат во подрачните училишта или ќе треба да организираме посебен превоз да ги донесеме во централните или во најблиското училиште. Или да видиме дали министерството ќе стартува од оваа учебна година или од наредната. На старт сме на процес кој ќе е долготраен и ќе се изврши ново мапирање на училишта не само во Куманово, туку и на ниво на државата – истакна Јовановиќ.***

<!--EndFragment-->