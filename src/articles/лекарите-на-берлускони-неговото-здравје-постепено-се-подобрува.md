---
title: "Лекарите на Берлускони: Неговото здравје постепено се подобрува"
date: 2023-04-10T23:21:30.174Z
category: свет
featured: true
featuredImage: ../img/sepdobzdr.png.webp
author: Вардарски
---

Здравјето на поранешниот италијански премиер Силвио Берлускони, кој се лекува во болница од белодробна инфекција предизвикана од хронична леукемија, постепено се подобрува, соопштија неговите лекари во понеделникот.

- Во последните 48 часа има прогресивно и постепено подобрување на функциите на надгледуваните органи, изјавија во кусо соопштение лекарите Алберто Зангрило и Фабио Цицери.

86-годишниот милијардер и медиумски тајкун во средата беше однесен во миланската болница „Сан Рафаеле“ на интензивна нега, што ги поттикна шпекулациите дека неговиот живот е во опасност и дека многу пријатели и семејството го посетиле.

Лекарите подоцна откриле дека Берлускони „подолго време“ боледувал од хронична миеломоноцитна леукемија (ХМЛ) и неодамна добил инфекција на белите дробови.

- Цитостатските, антимикробните и антиинфламаторните терапии ги даваат очекуваните резултати, што ни овозможува да изразиме внимателен оптимизам, изјавија Зангрило и Цицери.

Берлускони останува на одделот за интензивна нега во болницата Сан Рафаеле, додаваат тие.
