---
title: Уставниот совет ја потврди пензиската реформа на Макрон
date: 2023-04-14T22:26:39.694Z
category: свет
featured: true
featuredImage: ../img/ustvrr.png.webp
author: Вардарски
---

Францускиот Уставен совет во петокот ја потврди пензиската реформа на претседателот Емануел Макрон, со која се зголемува старосната граница за пензионирање од 62 на 64 години, на кои граѓаните ширум земјата се спротивставуваат со протести веќе три месеци и ветија дека нема да престанат.

Советот ја потврди валидноста на реформата само со мали приговори, што е големо олеснување за Макрон и неговата влада наспроти жестокиот отпор од незадоволните Французи. Потезите на Владата се во согласност со уставот, донесе одлука Советот и одобри зголемување на старосната граница за пензионирање само со мали мерки кои треба да се променат во однос на вработувањето на постарите работници.

Макрон и неговата влада се надеваат дека одлуката ќе ги обесхрабри протестите на француските синдикати кои повремено стануваат насилни. Претседателот рече дека „земјата мора да продолжи да напредува, да работи, да се соочува со предизвици“.

Французите станаа уште поогорчени

По одлуката на деветчлениот совет дека повеќето контроверзни закони за пензиски реформи се во согласност со Уставот, Французите уште повеќе се налутија. Оние кои повторно излегоа на улица, велат, немале илузии дека одлуката може да биде поинаква.
„Што да кажам, шокиран сум. Ова не е демократија. Пред четири дена бев во Берлин со моите деца, каде што зборувавме за демократијата и како ние во Европа се бориме за нашите права преку протести. И ќе продолжиме како ова“, „Ова ќе го продолжи насилството, протестите ќе станат понасилни, а кој ќе биде во опасност - ние, се само дел од реакциите.

Владата најави дека реформата според планираното ќе стапи на сила од 1 септември. Но, тврдокорните синдикати и опозицијата предупредија дека нема да отстапат и го повикаа Макрон да не го потпишува законот. Борбата продолжува, најави лидерот на тврдокорната левица Жан Лук Меланшон.

Демонстрантите стоеја собрани пред градското собрание на Париз, држејќи транспаренти со пораки како „Штрајковите продолжуваат додека не се повлече реформата“, додека Уставниот совет ја донесе својата пресуда.

Опозицијата не се откажува од борбата

Уставниот совет го отфрли предлогот на опозицијата за распишување референдум за пензиските реформи. Опозицијата побара уште еден референдум за кој Советот треба да одлучува на почетокот на мај. Политичките аналитичари оценуваат дека широкиот бран на незадоволство од владината пензиска реформа може да има долгорочни последици, вклучително и зајакнување на екстремната десница.

Лидерот на Комунистичката партија Фабиен Русел ја повика владата „да не го донесе“ тој закон. Се стравува - „социјални ерупции“. „Ако го потпише законот, претседателот повеќе нема да може да управува со земјата“, изјави лидерката на радикалната левичарска партија ЛФИ, Матилде Панот.

Протестите кои собраа стотици илјади луѓе од јануари, неодамна ослабеа. Наспроти левицата, лидерот на традиционалната десничарска партија Ерик Чиоти ги повика „сите политички сили“ да ја „прифатат“ одлуката.

Лидерката на крајната десница Марин Ле Пен твитна дека „политичката судбина на пензиските реформи не е запечатена“ и ги повика гласачите да ги поддржат оние што се против на следните избори да ја укинат.

Додека имаше протести на улиците, претседателот Емануел Макрон и неговата сопруга ја обиколија работата на катедралата Нотр Дам, пред 4-годишнината од пожарот. Од пофалните зборови упатени до работниците на проектот за реновирање, многумина прочитаа порака до демонстрантите.

- Она што не го слушав пред 4 години, кога рековме дека се мора да се обнови во рок од 5 години. Но, кога имате насока и амбиција, можете да ги туркате работите напред. И сите вие ​​учествувате во тој процес. Годината што е пред нас нема да биде лесна, но ќе биде одлучувачка, рече тој.

Во процесот на работа на пензиската реформа клучна улога имаа францускиот премиер и ресорниот министер. Порачуваат дека нема победници и губитници и дека ќе работат напорно реформата да се спроведе од 1 септември.
