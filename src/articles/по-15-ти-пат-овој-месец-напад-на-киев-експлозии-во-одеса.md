---
title: По 15-ти пат овој месец, напад на Киев, експлозии во Одеса
date: 2023-05-30T09:00:35.902Z
category: свет
featured: true
featuredImage: ../img/15-pat.jpg
author: Вардарски
---
Од 5 часот наутро по локално време во Киев и во другите региони на Украина, воздушната тревога почна постепено да се укинува. Тоа беше 15-ти воздушен напад досега врз Киев и други области на Украина, при што руската војска очигледно ги засили своите напади во очекување на украинска контраофанзива.

Шефот на воената администрација во Киев, Сергеј Попко, изјави дека противвоздушната одбрана уништила повеќе од 40 воздушни цели над градот. Не е направена критична штета.

„Беспилотни авиони оваа ноќ повторно ја нападнаа Украина - според прелиминарните информации, непријателот користел ирански беспилотни летала Шахед. Речиси истовремено со нападот на беспилотни летала, руски Ту-95МС лансираше крстосувачки ракети од областа на Каспиското Море, најверојатно Кх-101/ 555 .

Нападот против главниот град беше комбиниран, од различни правци“, напиша Попко на социјалните мрежи. Ударите на Киев се спречени.

Остатоци од соборениот проектил паднале во квартот „Холосиевски“ во Киев, има жртви, соопшти воената управа во Киев.

Експлозии се слушнале во киевските квартови Подилски и Свјатошински, а приватна куќа се запалила како последица од урнатини, објави градоначалникот Виталиј Кличко.

Оперативната команда „Југ“ извести за експлозии во Одеса, откако претходно предупреди за неколку можни бранови на руски напади.

Воздушна тревога е прогласена и во регионите Виница, Хмелницки и Ривне, силите за противвоздушна одбрана дејствуваат во областа Виница и се слушаат експлозии.

Воздухопловните сили на Украина подоцна известија дека руската војска истрелала 40 крстосувачки ракети X-101/X-555 од девет Ту-95МС од регионот на Каспиското Море таа ноќ. Украина беше нападната и со 35 ирански беспилотни летала Шахед

Украинската војска соопшти дека уништила 66 воздушни цели - 37 крстаречки ракети и 29 беспилотни летала. Соборен е и извидувачки дрон.