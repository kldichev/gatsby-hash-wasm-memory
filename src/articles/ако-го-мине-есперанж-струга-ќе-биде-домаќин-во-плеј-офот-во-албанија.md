---
title: Ако го мине Есперанж, Струга ќе биде домаќин во плеј-офот во Албанија!
date: 2023-08-14T15:57:51.033Z
category: спорт
featured: true
featuredImage: ../img/k-struga.jpg
author: Вардарски
---
<!--StartFragment-->

Вратите на Арената „Тодор Проески“ во Скопје се затворени до почетокот на септември, па Македонија нема друг стадион од А категорија. Шампионот Струга Трим Љум е принуден да бара алтернативни решенија и доколку обезбеди пласман во плејофот во Конференцијата лига на УЕФА натпреварот на „домашен терен“ ќе го игра во соседна Албанија.

Информацијата за МИА ја потврди спортскиот директор на клубот, Бесар Исаку, прецизирајќи дека македонскиот клуб би бил домаќин во Елбасан.

> „Доколку се пласираме во плеј-офот во Конференциската лига натпреварот на кој треба да бидеме домаќини ќе го играме во Елбасан. Тоа е веќе потврдено“.

Единствениот преостанат македонски претставник во европските купови во четвртокот забележа победа во Скопје над Свифт Есперанж со 3-1 и со предност од два гола ќе патува во Луксембург на реваншот од третото квалификациско коло во Лигата на конференции, идниот четврток.

Струга Трим Љум го пречека луксембуршкиот ривал на стадионот во „Куќата на фудбалот“ при ФФМ во Скопје, откако не доби дозвола натпреварот да го одигра на Националната арена, која е затворена со цел да се санира теренот за гостувањето на Италија на 9 септември.

Струга Трим Лум претходно своите два домашни натпревари сезонава во европските купови, против Жалгирис и Будуќност, ги одигра на стадионот „Билјанини извори“ во Охрид, кој како и теренот на ФФМ комплексот, не ги исполнува критериумите на УЕФА за одигрување плеј-оф натпревари.

<!--EndFragment-->