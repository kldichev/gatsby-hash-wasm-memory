---
title: "Путин: Русија нема потреба да користи нуклеарно оружје"
date: 2023-06-17T18:15:56.987Z
category: свет
featured: true
featuredImage: ../img/8-15-put-nema-potb-nuk.jpg
author: Вардарски
---
Русија нема потреба да користи нуклеарно оружје и нивна теоретска употреба е можна само доколку се загрозени територијалниот интегритет, независност, суверенитет и самото постоење на Русија, изјави во петокот претседателот на земјата Владимир Путин.

Москва нема да преговара за намалување на залихите на нуклеарно оружје, и покрај сличните барања од западните воени сојузи, нагласи тој во дискусијата на Меѓународниот економски форум во Санкт Петербург.

Првото нуклеарно оружје и е испорачано на Белорусија, потврди и Путин.

Русија избра да не ги напаѓа клучните владини згради во Киев, и покрај обидите на Украина да ја „провоцира“ во „моќна контрамерка“, рече Путин.

Русија и САД во моментов немаат речиси никакви контакти, додаде Путин. „Што се однесува до контактите, практично немаме контакти. Но, не ги напуштивме. Ако сакате да имате некаков дијалог со нас, повелете“, рече Путин.

Путин коментираше дека САД го преместиле дијалогот во „сферата на снабдување со оружје“. Тој понатаму тврди дека „приближно 30% од тешко оклопните возила“ испорачани од САД „биле уништени“.

Москва нема намера да ја дедоларизира руската или глобалната економија. „Никогаш немавме и немаме цел за дедоларизација на руската економија, и никогаш немало и нема цели за дедоларизација или влијание врз дедоларизацијата на светската економија“, рече тој. „Влијанието на една валута врз светската економија е директно поврзано со економскиот потенцијал на земјата што е издавач на таа валута.

Освен тоа, размислувајќи за војната во Украина, Путин исто така рече дека Западот довел до „остар пораст на инфлацијата“.