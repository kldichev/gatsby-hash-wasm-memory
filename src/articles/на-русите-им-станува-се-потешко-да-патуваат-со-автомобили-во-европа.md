---
title: На Русите им станува се потешко да патуваат со автомобили во Европа
date: 2023-10-01T15:30:57.136Z
category: свет
featured: true
featuredImage: ../img/5-30-rusk-tablici.jpg
author: Вардарски
---
Финска испрати дополнителни сили на границата со Норвешка, кои деноноќно дежураат за да спречат автомобили со руски регистарски таблички да влезат во ЕУ, пишува Barents Observer.

„Значајна сила е испратена на север, со задача да спречи руски возила да влезат во земјата преку еден од шесте прекугранични патишта“, се вели во написот.

На 8 септември Европската комисија објави појаснувања за увозот од и кон Русија. Според документот, забранет е увоз на приватни автомобили и лични работи во ЕУ (список од над 150 артикли). По воведувањето на новите мерки, Норвешка останува единствената европска земја во која се уште може да се влезе од Русија со автомобил со руски регистарски таблички. Не е дел од Европската Унија, но е дел од Шенген зоната.

Претходно, Литванија, Летонија, Естонија, Финска и Полска забранија влез на автомобили со руски регистрации на нивна територија. Норвешките власти најавија и забрана за влез на автомобили регистрирани во Русија. Ќе стапи на сила на 3 октомври.

Новите правила покажуваат дека може да се направи исклучок, вклучително и за возила во сопственост на норвешки граѓани или државјани на европски земји (Европска економска област) кои постојано живеат во Русија и членовите на нивните семејства.

„Од понеделник, 25 септември, има девет возила со руски регистарски таблички лоцирани на границата со Норвешка“, изјави Реета Салонен, шеф за односи со јавноста на финската царина, за Баренц Обсервер. Властите не кажаа колку чини 24-часовната гранична контрола, каде што обично се вршат само случајни проверки.