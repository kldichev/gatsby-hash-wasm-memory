---
title: Русија го погоди воениот аеродром во Хмелницки
date: 2023-05-30T11:00:12.988Z
category: свет
featured: true
featuredImage: ../img/rus-pogodi.jpg
author: Вардарски
---
Русија погоди воена цел во западниот украински регион Хмелницки во воздушни напади рано во понеделникот и пет авиони беа онеспособени, изјави гувернерот на регионот, пренесе Ројтерс.

Русија често напаѓа цели со проектили и беспилотни летала, вклучително и во западна Украина од нејзината целосна инвазија. Украинските власти рутински не признаваат кога биле погодени воени цели.

„Во моментов продолжува работата на контролирање на пожарите во магацините за горива и мазива и муниција“, напиша во „Телеграм“ регионалниот гувернер на регионот Хмелницки.

Службата соопшти и дека се работи на реставрација на пистата. Сепак, засега не се даваат информации за локацијата или локациите кои се погодени. Пред војната во областа постоел голем воен аеродром.

Потсетуваме дека во Хмелницки на почетокот на месецов руската страна нападна и голем магацин за муниција.

Вечерва Русија ги нападна Киев и Одеса со беспилотни летала и проектили, а луѓето во главниот град беа повредени од остатоци од соборени дронови и проектили, соопшти Воената управа на Киев.

Напад со руско беспилотно летало во текот на ноќта оштети дел од инфраструктурата во украинското црноморско пристаниште Одеса, кое е клучно за извозот на жито, соопшти во понеделникот украинската војска.

„Како резултат на ударот, избувна пожар во пристанишната инфраструктура на Одеса. Брзо беше изгаснат. Информациите за висината на штетата се ажурираат“, соопшти Јужната команда на војската на Фејсбук.

Војската не соопшти дали штетата на пристаништето го загрозува извозот на жито. Само преку пристаништата во регионот Одеса Украина може да извезува жито и други прехранбени производи како дел од договорот за жито.