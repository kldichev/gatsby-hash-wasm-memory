---
title: Утре навршуваат 60 години од катастрофалниот земјотрес во Скопје
date: 2023-07-25T16:39:42.424Z
category: македонија
featured: true
featuredImage: ../img/60-god-utre-zemjotres.jpg
author: Вардарски
---
<!--StartFragment-->

По шеесет години од катастрофалниот земјотрес во 1963 година експертите сметаат дека градот денеска сеизмолошки е побезбедно место за живеење.

Две години по страшниот земјотрес кој го остави главниот град во урнатини, формиран е Институтот за земјотресно инженерство кој денеска прерасна во респектибилна институција со цел планирање и проектирање на најсовремени техники и методи.

Тие ветуваат дека и во иднина ќе продолжат да работат напорно за да го направат Скопје побезбедно место за живеење.

Клучно е да се гради по професионални стандарди и по ниту една основа да не се отстапува од тоа.

Утре навршуваат 60 години од катастрофалниот земјотрес во Скопје.

Потресот почнал во 5 часот и 17 минути. Траел дваесет секунди, а потоа во текот на целиот ден следувале помали потреси.

Според официјалните информации настрадале 1.070 луѓе, но се смета дека бројката е многу поголема затоа што некои останаа под урнатините.

Земјотресот ја промени судбината на многумина. Голем дел од преживеаните останаа инвалиди, урнати беа 15.800 станови, a оштетени 28.000.

Скопје по земјотресот стана познат како град на солидарноста, каде луѓето ширум светот се обединија да помогнат градот  да се врати во живот.

<!--EndFragment-->