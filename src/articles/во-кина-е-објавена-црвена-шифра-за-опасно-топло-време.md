---
title: Во Кина е објавена црвена шифра за опасно топло време
date: 2023-06-24T05:15:31.636Z
category: свет
featured: true
featuredImage: ../img/7-15-kina-objavena.jpg
author: Вардарски
---
Кина издаде црвен код за екстремна топлина, највисок во нејзиниот систем за предупредување, за северните делови на земјата, откако Пекинг го забележа најтоплиот ден во јуни. Ова го објави Ал Џезира.

Утринава беа издадени околу 185 предупредувања за северна и источна Кина, вклучувајќи ги Пекинг, блискиот град Тијанџин и провинциите Хебеи и Шандонг.

Тоа беше прв пат од 2014 година, црвената шифра да се користи во Пекинг, дом на речиси 22 милиони луѓе. Температурата во главниот град се движеше околу 40 Целзиусови степени, достигнувајќи рекордни 41,1. Претходниот јунски температурен рекорд е поставен на 10 јуни 1961 година, кога термометрите измериле 40,6 Целзиусови степени.

Во крајбрежната провинција Шандонг, која се граничи со Жолтото Море, температурата достигна 43 степени Целзиусови, соопшти кинеската метеоролошка управа.