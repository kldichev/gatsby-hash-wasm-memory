---
title: Молдавија го намали бројот на руски дипломати по скандалот со шпионирање
date: 2023-07-27T09:00:06.914Z
category: свет
featured: true
featuredImage: ../img/11-mold-go-nam-broj.jpg
author: Вардарски
---
Молдавија го намалува бројот на вработени во руската амбасада. Ова на седница на владата го соопшти министерот за надворешни работи и евроинтеграции на земјата Нику Попеску, цитиран од ТАСС.

„Се договоривме со институциите и носителите на политички одлуки дека ќе биде неопходно да се ограничи бројот на руски дипломати акредитирани во Молдавија“, рече тој, објаснувајќи ја одлуката со сомневање дека „голем број вработени во амбасадата може да бидат вклучени во напорите за дестабилизација на состојбата во државата“.

За возврат, рускиот амбасадор во Молдавија, Олег Васнецов, рече дека одлуката на Кишињев ја поткопува можноста за дијалог меѓу двете земји. Тој беше повикан во Министерството за надворешни работи на Молдавија, откако локалните медиуми објавија дека амбасадата поставила шпионски уреди на нејзиниот покрив.