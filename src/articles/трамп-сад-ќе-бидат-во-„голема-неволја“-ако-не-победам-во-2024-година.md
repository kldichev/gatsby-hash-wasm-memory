---
title: "Трамп: САД ќе бидат во „голема неволја“ ако не победам во 2024 година"
date: 2023-05-12T00:06:49.063Z
category: свет
featured: true
featuredImage: ../img/tramp-izjava-23k2j3.jpg
author: Вардарски
---
Поранешниот претседател на Соединетите Американски Држави Доналд Трамп изјави дека неговата земја ќе биде во „голема неволја“ доколку не победи на претседателските избори во 2024 година.

Запрашан од Кејтлан Колинс од Си-Ен-Ен дали ќе ги прифати резултатите од претседателските избори следната година, Трамп рече дека тоа ќе го стори само доколку изборите бидат „фер“.

Сите овие лажни истраги против мене се за мешање во изборите“, нагласи поранешниот претседател.

Поранешниот американски претседател Доналд Трамп изјави дека е императив да се прекинат непријателствата на двете страни од конфликтот во Украина, ветувајќи дека ако тој беше претседател, војната ќе заврши во рок од 24 часа.

„Сакам сите да престанат да умираат“, нагласи Трамп, велејќи дека рускиот претседател Владимир Путин погрешил што „влегол“ во Украина. „Ако кажете дека е воен злосторник, ќе биде многу потешко да се постигне договор за да се запре оваа работа“, рече поранешниот претседател за време на градското собрание на Си-Ен-Ен, водено од Кејтлан Колинс.

„Ако е воен злосторник, луѓето ќе го фатат и ќе го погубат, тој ќе се бори многу посилно отколку во другата околност.

Тоа е нешто за што ќе се разговара во подоцнежна фаза“, додаде тој. „Во моментов сакаме да ја решиме оваа војна“, инсистираше 45-тиот американски претседател.