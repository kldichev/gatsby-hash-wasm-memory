---
title: 'Влада: Ковачевски на третиот состанок на Северноатлантскиот совет - Недвосмислената поддршка за Украина продолжува - 12 ЈУЛИ 2023'
date: 2023-07-12T14:13:31.041Z
featuredImage: ../img/vlada-banner.jpg.webp
author: Филип Поповски
category: македонија
featured: true
---
Претседателот на Владата на Република Северна Македонија, Димитар Ковачевски, денеска во Вилнус на вториот ден од Самитот на НАТО учествува на третата сесија на Северноатлантскиот совет, што се одржува на ниво на шефови на држави и влади и земјите партнери на НАТО. Во владината делегација што ја предводи премиерот Ковачевски се министерката за одбрана Славјанка Петровска и министерот за надворешни работи, Бујар Османи. 
На третата сесија земаа учество 31 земја членки на НАТО и претседателот на Украина, Володимир Зеленски.

На третата сесија НАТО Сојузниците одлучија да продолжат со недвосмислена и силна поддршка за Украина и правото на самоодбрана и заштита на независноста, суверенитетот и територијалниот интегритет на Украина. НАТО веќе има донесено одлука во 2008 година дека Украина треба да стане полноправна членка. На овој Самит се формираше Советот НАТО - Украина и се усвои надградениот пакет за долгорочна поддршка за Украина, за поддршка на реформите и трансформација на нивните воени сили согласно НАТО стандардите.
Дополнително, беше објавена и заедничка декларација на Г7 со Украина.
 
