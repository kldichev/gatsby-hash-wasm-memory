---
title: "Ковачевски: Македонски келнери во Блед ме молеа „внесете не во ЕУ,
  сакаме да се вратиме дома“"
date: 2023-08-28T19:25:15.714Z
category: македонија
featured: true
featuredImage: ../img/kovacevski.jpg
author: Вардарски
---
<!--StartFragment-->

Премиерот Димитар Ковачевски на панел дискусијата во Блед кажа дека граѓаните сакаат земјата да стане членка на Европската унија за да се вратат дома, а тоа му го порачале студенти кои ги сретнал во Блед додека работеле во кафулињата.

<!--EndFragment--><!--StartFragment-->

„Одејќи долж ривиерата низ Блед се почувствував како да се наоѓам во Босна и Херцеговина, затоа што сите келнери доаѓаат од таму. Зошто? За повисоки плати. Видов и неколку македонски студенти кои работат во кафулињата. Кога ги прашав како им е, ми рекоа „ве молиме направете сѐ за да ја внесете нашата земја во ЕУ. Сакаме да се вратиме дома и да работиме во земја од Европската унија, но не овде, туку дома“, кажа Ковачевски на панелот „Солидарност за глобална безбедност“.

Ковачевски кажа дека постои фрустрација кај граѓаните поради постојаните блокади на државата.

„Има истражување кое вели дека 80 проценти од граѓаните на Македонија се за европска интеграција и проевропски ориентирани, а истовремено 80 проценти се против блокадите кои доаѓаат една по друга. Овие блокади доаѓаат од земји членки на ЕУ во бранови кои се користат за нивната домашна политика, а не за меѓународната сцена. Како членка на НАТО се покажавме како активен член и досега не видов проблеми во функционирањето“, додаде Ковачевски.

<!--EndFragment-->