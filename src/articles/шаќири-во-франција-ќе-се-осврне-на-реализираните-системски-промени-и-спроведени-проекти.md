---
title: "Шаќири во Франција: ќе се осврне на реализираните системски промени и
  спроведени проекти"
date: 2023-09-29T18:27:10.410Z
category: македонија
featured: true
featuredImage: ../img/shakiri.jpg
author: Вардарски
---
<!--StartFragment-->

Министерот за образование и наука, Јетон Шаќири, денеска, во Стразбур, Франција, ќе учествува на 26. сесија на конференцијата на министрите за образование на Советот на Европа, која се одржува на тема „Трансформативната моќ на образованието: универзални вредности и граѓанска обнова“.

Шаќири ќе има свое излагање на панел-дискусијата „Искористување на придобивките од дигиталната трансформација во образовниот процес“ и ќе се осврне на досега реализираните системски промени и спроведени проекти, како и на планираните активности на Владата на Република Северна Македонија и Министерството за образование и наука за забрзување на процесот на дигитализација на образованието.

На конференцијата ќе биде промовирана и стратегијата за образование 2030 на Советот на Европа, а ќе се дискутира и за искуствата и предизвиците на образованието во услови на кризи и вонредни состојби.