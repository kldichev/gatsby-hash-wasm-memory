---
title: По втор пат Пјонгјанг не успеа да лансира шпионски сателит
date: 2023-08-25T15:30:23.429Z
category: свет
featured: true
featuredImage: ../img/5-30-sv-kor-spi.jpg
author: Вардарски
---
Северна Кореја соопшти дека лансирањето на нејзиниот втор шпионски сателит е неуспешно, објави државниот медиум КЦНА.

Според неа, првите две фази биле успешни, но во текот на третата фаза очигледно се случила грешка во „системот за итна експлозија“.

Националната аеронаутичка и вселенска администрација моментално ја истражува причината за „ненормалната работа на системот за итна експлозија“.

Понатаму беше наведено дека Пјонгјанг ќе направи уште еден обид за лансирање на шпионскиот сателит во октомври.

Уште во мај, Пјонгјанг се обиде да го лансира својот прв воено разузнавачки сателит.

Но, постапката не се одвивала според планот, па ракетата паднала во Жолтото море.