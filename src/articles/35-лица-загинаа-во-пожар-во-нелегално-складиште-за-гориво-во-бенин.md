---
title: 35 лица загинаа во пожар во нелегално складиште за гориво во Бенин
date: 2023-09-25T17:00:30.766Z
category: свет
featured: true
featuredImage: ../img/7-pozar.jpg
author: Вардарски
---
Најмалку 35 лица загинаа во пожар во нелегално складиште за гориво во Бенин. Меѓу жртвите има и деца. Ова го објави Ал Џезира. Во инцидентот се повредени десетици. Тие се пренесени во болница.

Пожарот избувнал во складиште за шверцувано гориво во градот Семе-Поџи, во близина на границата со Нигерија. Според првичните информации пламенот избувнал при истовар на канистри со бензин.

Шверцот со гориво е вообичаен долж границата на Бенин со Нигерија, главен производител на нафта. Во пограничните градови никнаа диви рафинерии, депонии за гориво и цевководи.

Министерството за правда покрена истрага за утврдување на причините за пожарот.