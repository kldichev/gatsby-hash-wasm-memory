---
title: Зеленски го најави создавањето на Алијансата за одбранбена индустрија
date: 2023-10-02T12:30:38.072Z
category: свет
featured: true
featuredImage: ../img/2-30-zelenski.jpg
author: Вардарски
---
Претседателот на Украина Володимир Зеленски го најави создавањето на Алијансата за одбранбена индустрија за време на првиот меѓународен форум за одбранбената индустрија во Киев, пренесува Укринформ.

Според неговите зборови, станува збор за сојуз „кој го цени меѓународното право и знае да работи за вистинска заштита на меѓународното право, заштита на безбедноста од каква било агресија - и не зборувам само за Украина, туку и за безбедноста на секоја нација во светот“.

Зеленски рече дека е подготвена декларација за да послужи како основа на алијансата, додавајќи дека производителите на воена опрема и оружје од целиот свет „кои ја споделуваат нашата намера да обезбедиме вистинска заштита од агресија“ можат слободно да се приклучат.

Тој исто така истакна дека декларацијата е веќе потпишана од 13 „истакнати“ компании кои се подготвени да изградат „нов арсенал на слободниот свет“ заедно со Украина.

Според неговите зборови, Русија со нападот врз Украина покажа дека може да претставува закана за суверенитетот и нормалниот живот на секоја нација на целата планета. Тој смета дека земајќи ја за пример Украина, секој народ може да разбере што му треба за сопствената одбрана - „какво оружје, какви индустрии, какви модерни технологии, какви сојузи“.

„Од тоа како поминавме во војната и од тоа како Украина ќе преовлада, обезбедуваме успешна стратегија за национална и колективна одбрана на сите останати во светот кои го ценат мирот. Долгорочна стратегија. Токму сега, за следните децении , најмоќните воено-индустриски комплекси, кои ќе бидат нивните приоритети и каков ќе биде стандардот на одбраната во светот. Тоа е точно определено во Украина“, посочи тој.

Околу 252 одбранбени компании од над 30 земји учествуваа на Првиот меѓународен форум за одбранбена индустрија во Киев.