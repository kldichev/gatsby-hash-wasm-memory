---
title: Груби се надева дека ВМРО-ДПМНЕ ќе гласаат за „европска иднина“
date: 2023-07-25T16:48:44.656Z
category: македонија
featured: true
featuredImage: ../img/grubi.jpg
author: Вардарски
---
<!--StartFragment-->

Вицепремиерот Артан Груби тврдо стои на ставот дека предвремени избори нема да има,\
а ако пропадне гласањето за уставните измени, ќе пропадне и еврпската иднина на нашата заедничка земја. Во гостување на телевизија Канал 5 Груби каже дека е убеден оти ВМРО-ДПМНЕ е партија којае  европски ориентирана и нема да дозволи тоа да се случи.

<!--EndFragment--><!--StartFragment-->

\-Сите знаеме оти мора да пристапиме кон техничката измена на Уставот и видовме, уставните амандмани се апсолутно технички и никој во општеството, освен опозицијата не реагираше на текстот на уставните амандмани. Само таму имаше реакција и тоа политичка, не по однос на содржината на уставните амандмани, туку политичка, за дневна политика, рече Груби.

Во однос на запалениот автомобил Груби кажа дека постојат тенденциозни индиции за тоа кој би стоел зад инцидентот, како од опозицијата така и од одредени медиуми кои тенденциозно известувале за случајот. Груби смета дека палењето на автомобилот е политички чин.

Од ВМРО-ДПМНЕ реагираат дека Артан Груби  многу зборувал, но ништо не кажал за скандалот со возилото кое беше запалено пред неговиот дом.

– Неговото денешно излагање со ништо не ја убеди јавноста дека не се работи за скриен имот. Еден криминален чин, на виделина извади сомнеж за друг поголем криминален чин. Да имаше правна држава и слободни институции овие два криминални чина ќе беа расчистени со иста ревност, а посебно тој кој се однесува за евентуална злоупотреба од страна на владин функционер, реагираат од ВМРО-ДПМНЕ.

Меѓудругото, Груби изјави и дека повеќе не се чувствува сигурен да се движи сам бидејќи вербалната агресија станува физичка.

<!--EndFragment-->