---
title: Во Скопје се чистат шахтите и сливниците, за утре е најавено невреме
date: 2023-08-04T10:36:51.967Z
category: македонија
featured: true
featuredImage: ../img/utr-na-nev.jpg
author: Вардарски
---
<!--StartFragment-->

Екипите на ЈП Водовод и канализација – Скопје денеска и утре ќе ги чистат сливниците и шахтите на критичните точки и сите подвозници во градот, со цел непрекината функционалност на атмосферската канализациска мрежа, известуваат од јавното претпријатие.



<!--EndFragment--><!--StartFragment-->

Овие активности, покрај редовните активности за одржување на канализациската мрежа, ќе бидат спроведени во согласност со податоците на УХМР и најавите за невреме во текот на утрешниот ден.

Екипите на ЈП Водовод и канализација – Скопје истакнаа дека се подготвени за интервенции и навремени реакции и во текот на утрешниот ден, во согласност со условите и во зависност од интензитетот и количината на водениот талог, со цел задоволување на потребите на граѓаните и градот Скопје.

<!--EndFragment-->