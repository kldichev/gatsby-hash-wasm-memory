---
title: "ОН: Војната во Судан протера повеќе од 2 милиони луѓе од своите домови"
date: 2023-06-16T12:00:19.948Z
category: свет
featured: true
featuredImage: ../img/2-ob-prot-2mil-sud.jpg
author: Вардарски
---
Конфликтот во Судан доведе до раселување на повеќе од 2 милиони луѓе, јавува Асошиејтед прес, повикувајќи се на податоци на ОН.

Официјален претставник на хуманитарната помош предупреди дека ескалацијата на нападите во Дарфур може да претставува „злосторство против човештвото“.

Судан е во хаос од средината на април, кога неколкумесечните тензии меѓу армијата и нејзиниот ривал Силите за брза поддршка избија во отворени борби во главниот град Картум и на други места во североисточна африканска држава.

Борбите продолжуваат со несмалено темпо до денес во делови од главниот град и во западниот регион Дарфур, каде што се водат некои од најтешките борби. Најмалку 959 цивили се убиени, а околу 4.750 се ранети до 12 јуни, според Суданскиот лекарски синдикат, кој ги проценува цивилните жртви.

Меѓународната организација за миграција (ИОМ) соопшти дека насилните судири принудиле повеќе од 1,6 милиони луѓе да ги напуштат своите домови и да заминат во побезбедните делови на Судан. Околу 530.000 други избегаа во соседните земји како Египет, Јужен Судан, Чад, Етиопија, Централноафриканската Република и Либија.

Сепак, се верува дека бројот на жртвите е многу поголем бидејќи не постои начин да се утврди бројот на загинатите или повредените во тековните судири во Џенена, главниот град на провинцијата Западен Дарфур. Болниците во градот не се во функција откако таму избија борби во април.

Има раселување меѓу населението во сите 18 провинции на Судан. Картум е на врвот на листата со околу 65 отсто од вкупниот број раселени лица, а по него е Западен Дарфур со над 17 отсто, според податоците на ИОМ.