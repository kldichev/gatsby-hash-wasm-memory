---
title: Намален водостојот на Преспанското и на Охридското Езеро
date: 2023-09-05T16:41:48.311Z
category: македонија
featured: true
featuredImage: ../img/vodostoj-ezera.jpg
author: Вардарски
---
<!--StartFragment-->

За еден сантиметар е намален водостојот на Преспанското, а за два на Охридското Езеро, додека нивото на Дојранското Езеро е исто како вчера.

Со тоа, согласно последните мерења направени од Управата за хидрометеоролошки работи (УХМР), водостојот на Преспанското Езеро е за 1,8 метри понизок од просечниот и е на само два сантиметра до апсолутно измерениот минимален водостој забележан на 15 ноември  2022 година. Нивоата, пак, на Охридското и на Дојранското езеро се повисоки од просекот за овој период од годината и тоа за седум сантиметри кај Охридското и за 1,88 метри кај Дојранското Езеро.

Водостоите на реките во земјава најчесто се минимално намалени во споредба со вчера.

<!--EndFragment-->