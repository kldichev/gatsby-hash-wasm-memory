---
title: Бугарската потпретседателка Илијана Јотова денес ќе се сретне со
  претставници на бугарската заедница во Косово и С. Македонија
date: 2023-02-18T12:22:10.612Z
category: свет
featured: true
featuredImage: ../img/ilijana-jotova.jpg.webp
---

Денес потпретседателката на Бугарија Илијана Јотова, е во посета на Косово каде што ќе посети области со население со бугарска самосвест и ќе се сретне со претставници на здружението „Обединети Бугари на Косово“ во Крастец, како и со членови на „Културно-просветно друштво на Бугарите во Жупа, Подгора и регионот“.

Во вчерашните разговори меѓу Јотова и претседателката на Косово, Вјоса Османи, разговарано е за статусот на граѓаните на Косово со бугарска самосвест, со цел тие да добијат статус на заедница и членство во Националниот совет на заедниците во Косово, а потоа ќе биде отворено и бугарско саботно-неделно училиште.

„Си ветивме дека овој процес ќе се одвива во тесна координација меѓу двете земји и дека тие, како и другите заедници во мултинационалното Косово, имаат свои права“, изјави Јотова.

Во Косово сѐ уште нема официјално признаено бугарско малцинство, а бугарската заедница, која брои околу 15.000 жители, е дел од населението на општините Драгаш, каде што е застапена во 20 села, Призрен со 19 села, Ораховац и Штрбце, каде има вкупно 10 села со етнички Бугари.

Здружението „Обединети Бугари на Косово“ е невладина организација регистрирана во 2005 година со седиште во селото Горни Крастец, која главно развива културни и образовни активности меѓу бугарските муслимани од регионот на Гора.

„Културно-просветно друштво на Бугарите во Жупа – бугарски мухамедани“ е со седиште во селото Долно Лубине, во близина на градот Призрен. Основана е во 2004 година и развива културни и информативни активности насочени кон заживување и зачувување на бугарскиот идентитет на локалното население во регионите Жупа и Подгора.

После посетата на Република Косово, Јотова ќе се сретне со претставници на бугарската заедница во РС Македонија, дознава ВестиМакс.
