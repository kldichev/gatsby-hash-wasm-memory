---
title: „Подгответе се за нас“, порачаа соборците на Пригожин – конвои на Вагнер
  ја напуштаат Белорусија и одат кон Русија?
date: 2023-08-24T09:07:39.206Z
category: свет
featured: true
featuredImage: ../img/vangerci-zakana.jpg
author: Вардарски
---
<!--StartFragment-->

### Украинскиот национален центар на отпор објави дека конвои на Вагнер веќе ја напуштаат Белорусија и се упатуваат кон Русија. Веста ја пренесе и Би-би-си, истакнувајќи дека се уште нема официјална потврда. Се додава дека сите мобилни мрежи во близина на базните кампови на Вагнер се во прекин

Откако беше [потврдено](https://360stepeni.mk/tass-evgenij-prigozhin-bil-vo-urnatiot-avion/) дека шефот на Вагнер, Евгениј Пригожин, загинал во авионска несреќа во Русија, каналите на Телеграм поврзани со Вагнер најавија брутална одмазда.

> „Отворено кажуваме дека главните осомничени за смртта на Пригожин седат во Кремљ. Државниците на чело со Путин се обиделе да го убијат. Сите се прашуваат што ќе правиме ако се потврди смртта на Пригожин. Само едно ќе ви кажам – подгответе се за нас! Ќе организираме втор марш кон Москва“,
>
> објавено е на каналот Зелена зора.

<!--EndFragment--><!--StartFragment-->

Украинскиот национален центар на отпор, пак, објави дека конвои на Вагнер веќе ја напуштаат Белорусија и се упатуваат кон Русија.

Извори во Белорусија велат дека некои од базните кампови на Вагнер биле демонтирани во текот на ноќта од среда кон четврток и дека членовите на приватната воена група формирале конвои за да ја напуштат земјата.

> „Колоните најверојатно одат кон границата со Русија“,
>
> соопштија од Центарот.

Според извори на Центарот во Белорусија, белоруската влада не го одобрила повлекувањето на групата платеници. Белоруските специјални служби наводно се обидуваат да ги пресретнат конвоите на границата.

Веста ја пренесе и [Би-би-си](https://www.bbc.com/news/live/world-66599774), истакнувајќи дека се уште нема официјална потврда. Се додава дека сите мобилни мрежи во близина на камповите се во прекин.

Како што јави руската новинска агенција ТАСС, името на шефот на руските платеници Евгениј Пригожин е на списокот на загинати патници во приватен авион што се урна северно од Москва. Во него имало седум патници и тројца членови на екипажот, а летал од Москва за Санкт Петербург и се урнал во регионот Твер.

Во авионот, според ТАСС, биле и Сергеј Пропустин, Евгениј Макаријан, Александар Тотмин, Валери Чекалов, Николај Матјусеев и тројца членови на екипажот – пилотот на авионот Алексеј Левшин, копилотот Рустам Каримов и стјуардесата Кристина Распопова.

<!--EndFragment-->