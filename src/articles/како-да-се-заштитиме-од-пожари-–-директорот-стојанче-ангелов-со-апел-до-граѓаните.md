---
title: Како да се заштитиме од пожари – директорот Стојанче Ангелов со апел до
  граѓаните
date: 2023-08-04T12:11:13.682Z
category: македонија
featured: true
featuredImage: ../img/dir-stojance.jpg
author: Вардарски
---
<!--StartFragment-->

Директорот на Центарот за управување со кризи, Стојанче Ангелов апелира до населението да биде исклучително внимателно за да не се предизвикаат пожари.



<!--EndFragment--><!--StartFragment-->

Како главни причини за избувнувањето на пожарите, Ангелов ги посочи палењето на оган и скара на отворено, палењето на стрништа и пасишта, фрлање отпушоци или работа со алат кој искри и за кусо време може да предизвика огнена стихија.

„И најмалиот пожар за миг може да излезе од контрола и неколку стотици метри или неколку километри подалеку може да убие човек или да нанесе огромна материјална штета“, предупредува Ангелов.

Во моментов е локализиран големиот пожар што вчера во текот на целиот ден беснееше кај Богданци, но се уште има жаришта. Пожар денес избувна и во близина на Сопотница, Демир Хисарско.

Ангелов упати голема благодарност до исклучително професионалните и храбри пилоти на Ер Тракторите и хеликоптерите како и до храбрите македонски пожарникари од територијалните противпожарни единици, доброволните противпожарни друштва, екипите на ДЗС и Национални Шуми и градоначалниците, како и вработените во ЦУК кои ги координираат сите набројани единици и ресурси.

<!--EndFragment-->