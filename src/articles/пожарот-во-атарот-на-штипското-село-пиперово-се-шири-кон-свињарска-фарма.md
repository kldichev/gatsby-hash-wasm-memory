---
title: Пожарот во атарот на штипското село Пиперово се шири кон свињарска фарма
date: 2023-09-03T16:16:03.774Z
category: македонија
featured: true
featuredImage: ../img/piperovo.jpg
author: Вардарски
---
<!--StartFragment-->

Штипските пожарникари во моментов од огнените јазици спасуваат свињарска фарма, која се наоѓа меѓу регионалниот пат Штип-Радовиш кај местото викано  „20-ти километар“ и селото Пиперово. Командирот на ТППЕ-Штип, Дарко Коцев за МИА вели дека сите сили се насочени кон спасување на фармата.

\-На терен сме 15 пожарникари со четири противпожарни возила. Очекуваме наскоро да пристигне и помош од воздух, вели Коцев.

 

Директорот на Центарот за управување со кризи, Стојанче Ангелов претходно изјави дека во атарот на штипското село Пиперово гори зимзелена шума, а се активира и поддршка од воздух.

Ова е втор пожар во овој атар, а според Ангелов олеснително за поддршката од воздух е што во близина е и вештачкото езеро Мантово. 

<!--EndFragment-->