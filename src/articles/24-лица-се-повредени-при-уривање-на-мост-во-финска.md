---
title: 24 лица се повредени при уривање на мост во Финска
date: 2023-05-12T00:32:52.524Z
category: свет
featured: true
featuredImage: ../img/24-povredeni-most.jpg
author: Вардарски
---
Дваесет и четири лица, од кои повеќето ученици, се повредени при уривање на привремен пешачки мост во јужниот фински град Еспо, јавува Ројтерс.

Полицијата соопшти дека рано утринава се урнал мост што минувал на градилиште во областа Тапиола во Еспо. Никој не загина, но 24 лица се повредени. Десет од нив се тешко повредени.

Еспо е соседен град на главниот град Хелсинки.

Полицијата започна истрага за случајот. На теренот се врши технички преглед и се расчистуваат можните причини за несреќата.