---
title: Мразот на антарктикот достигна алармантно ниско ниво во јуни
date: 2023-07-17T17:00:45.750Z
category: свет
featured: true
featuredImage: ../img/7-atartikot-topi.jpg
author: Вардарски
---
Мразот на морето на Антарктикот достигна рекордно ниско ниво во изминатиот месец јуни, што експертите го дефинираат како алармантно, пренесува БТА, повикувајќи се на Светската метеоролошка организација (WMO).

Нивото на морскиот мраз на Антарктикот минатиот месец, најтоплиот јуни досега, беше најниско од почетокот на сателитските набљудувања и 17 отсто под просекот, велат научниците.

„Навикнати сме да ги гледаме овие големи опаѓања на морскиот мраз на Арктикот, но не и на Антарктикот. Тоа е огромен пад“, рече Мајкл Спароу, шеф на Светската програма за истражување на климата.

Глобалните температури на површината на морето беа рекордно високи во мај и јуни. СМО предупредува дека затоплувањето на светските океани брзо се шири надвор од нивната површина.

„Не само температурата на површината, туку и целиот океан станува се потопол и ја апсорбира енергијата што ќе остане таму стотици години“, велат од организацијата. Предупредувањето е особено силно поради невидените температури на површината на морето во Северниот Атлантик.

Научниците на СМО очекуваат неодамна вратениот природен феномен Ел Нињо да ги зголеми температурите и на копното и на океаните, што би можело да доведе до повеќе топлотни бранови во морето.

Истражувачите се загрижени дека високите температури на водата во северниот дел на Атлантскиот Океан може да доведат до зголемен ризик од екстремни временски настани во Европа.

Според податоците на WMO, температурите на неговата површина минатиот јуни биле за 0,9 степени Целзиусови повисоки од долгорочниот просек, а во североисточниот дел (приближно од Ирска до северна Шпанија) ја надминале за дури 1,36 степени.

Морето во близина на Ирска забележа топлотни бранови со температури до 5 степени повисоки од просекот за претходните години, покажаа мерењата.

Со такви високи, понекогаш екстремни температури, се зголемува ризикот од обилни дождови и урагани, предупреди Омар Бадур од WMO.