---
title: Расте тензиите на Блискиот Исток
date: 2023-04-08T23:14:24.127Z
category: свет
featured: true
featuredImage: ../img/neziiibii.png.webp
author: Вардарски
---

Повторно растат тензиите на Блискиот Исток. Италијански турист загина во терористички напад во Тел Авив, а седуммина се ранети. Полицијата го уби напаѓачот кој со своето возило влетал во пешаците. Тој е 45-годишен Израелец со арапско потекло. По нападот, Израел нареди мобилизација на дополнителни воени и полициски сили.

Тензиите меѓу Израелците и Палестинците дополнително се зголемија откако синоќа нешто по 21 часот беше убиен италијански турист во Тел Авив. Полицијата го уби напаѓачот кој пукал од огнено оружје и со автомобилот влетал во пешаци.

По инцидентот, израелскиот премиер Бенјамин Нетанјаху ги мобилизираше резервните сили на граничната полиција и армијата. Покрај убиството на италијански турист, поттик беше и убиството на две млади сестри со двојно израелско и британско државјанство, во пукање на Западниот Брег.

- Поради дојава за терористички напад со автомобил, дојдов овде на шеталиштето во Тел Авив. Подоцна дознавме дека се повредени осум лица, а еден маж, за жал, починал на местото на настанот. Сите повредени од кои четворица со полесни повреди се пренесени во најблиската болница. Сите се туристи, им посакуваме добро здравје и брзо закрепнување, изјави Итај Атиас, вработен во Брзата помош.

Пред овој напад, израелските сили гаѓаа терористички групи во Појасот Газа и јужен Либан, од каде цел беше Израел. Истовремено, израелската полиција изврши серија рации во џамијата Ал Акси на ридот на храмот во Ерусалим.

Токму за да се спречи ескалација на конфликтот беа мобилизирани израелските резервни сили. Тензиите меѓу Израел и Палестинците се зголемуваат од почетокот на годината. Има голем број убиени Израелци и значително поголем број Палестинци. Помалиот број на жртви на израелска страна се должи на софистицираниот одбранбен систем „Железна купола“, кој пресретнува поголем дел од проектилите.
