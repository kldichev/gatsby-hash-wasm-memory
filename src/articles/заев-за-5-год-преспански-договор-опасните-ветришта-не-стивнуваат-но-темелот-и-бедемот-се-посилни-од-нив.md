---
title: "Заев за 5 год. Преспански договор: Опасните ветришта не стивнуваат но
  темелот и бедемот се посилни од нив"
date: 2023-06-17T17:13:00.639Z
category: македонија
featured: true
featuredImage: ../img/zaev-5-g.jpg
author: Вардарски
---
<!--StartFragment-->

Договорот од Преспа ни донесе и надеж, и горчина, и стремеж, и сомнеж. Но, најважно од сѐ, ни донесе стабилност, сигурност, јасна перспектива и сила за подобро утре, вели во својата објава на ФБ поранешниот премиер Зоран Заев.

Пет  години потоа, сведочиме искрено македонско-грчко пријателство. Пет години, Северна Македонија и Грција градат заедништво од темел. На тој темел добиваме помош од нашите европски и евроатлантски сојузници, на тој темел сме предводници на силни регионални иницијативи. На тој темел имаме стабилна економија иако веќе четврта година се бориме со пандемиски и енергетски кризи. Темелот ни е цврст, но ветриштата околу се силни.Затоа, сите демократски сили, леви и десни, мораме да продолжиме да бидеме бедемот на Договорот од Преспа. Ние, демократите од Балканот, следејќи го примерот на Договорот од Преспа, имаме и обврска и капацитет да најдеме решение за сите отворени прашања на Балканот. Нашиот ангажман има јасна цел - Цел Балкан во ЕУ. - напиша Заев на фејсбук.

<!--EndFragment-->