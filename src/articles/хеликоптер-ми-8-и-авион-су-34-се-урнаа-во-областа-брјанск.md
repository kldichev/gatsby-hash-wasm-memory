---
title: Хеликоптер Ми-8 и авион СУ-34 се урнаа во областа Брјанск
date: 2023-05-13T22:55:28.180Z
category: свет
featured: true
featuredImage: ../img/hel-se-urna-brsjk.jpg
author: Вардарски
---
Хеликоптер Ми-8 се урна во областа Харков, соопшти рускиот министер за одбрана Игор Конашенков, цитиран од агенцијата ТАСС.

Украинските агенции јавуваат, пак, за објавени видеа на социјалните мрежи, на кои се гледа дека хеликоптерот е погоден, најверојатно со проектил. Претпоставката е дека се работи за работа на противвоздушниот систем.

Руските агенции не потврдуваат дека хеликоптерот бил руски, за разлика од украинските кои тоа го тврдат.

Според службите за итни случаи, цитирани од ТАСС, пред да се урне машината се запалила, а според првичните податоци станува збор за пожар во моторот. Пронајдени се остатоците од хеликоптерот, а две лица во него загинаа.

Подоцна беше објавено дека авион СУ-34 се урнал во областа Брјанск, во близина на градот Клинци, на 50 километри од украинската граница. Според првичните податоци до несреќата дошло поради спонтано согорување на моторот.

Потсетуваме дека хеликоптер Ми-28 се урна во петокот за време на тренинг лет во регионот Џанкој на Крим. Воениот аеродром во областа Џанкој беше нападнат од украински или руски герилци на 16 август минатата година, кога беа уништени неколку руски воени авиони.

Во јануари 2023 година, хеликоптер на Државната служба за итни случаи на Украина се урна во близина на градинка во близина на Киев, при што загина министерот за внатрешни работи на земјата Денис Монастирски.

Во ноември 2022 година, приватен хеликоптер се урна и во регионот Твер во Русија, при што загинаа две лица