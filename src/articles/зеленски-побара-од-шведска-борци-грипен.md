---
title: Зеленски побара од Шведска борци Грипен
date: 2023-08-21T14:00:36.526Z
category: свет
featured: true
featuredImage: ../img/4-zelenski-ruter.jpg
author: Вардарски
---
Украина почна да разговара со Шведска за можноста да добие ловци Грипен за зајакнување на нејзината противвоздушна одбрана. Ова го изјави денеска украинскиот претседател Володимир Зеленски по средбата со шведскиот премиер Улф Кристерсон, пренесува Ројтерс.

Ова е прва посета на Зеленски од почетокот на војната во Украина. Според него, разговорите за добивање на борбените авиони се прелиминарни. „Денеска детално разговаравме за идните чекори во врска со можноста за отворање на темата за добивање шведски грипен“, рече Зеленски на заедничкиот брифинг со Кристерсон, додавајќи дека темата ќе биде централна за неговите средби со други шведски претставници.

Во јуни шведската влада соопшти дека ќе им дозволи на украинските пилоти да го тестираат предметниот ловец, но исто така нагласи дека на Шведска и се потребни сите нејзини авиони за да ја брани својата територија.

Зеленски денеска објави и дека украинските пилоти веќе почнале да тренираат во авионите. Кристерсон не ја покрена темата за Грипен во своето обраќање, но го осуди рускиот ракетен напад врз украинскиот град Чернихив.

Украина и Шведска потпишаа и договор, според кој Украина ќе започне со производство на шведското борбено возило CV90.

Според соопштението на шведската влада, Зеленски треба да се сретне и со претседателот на шведскиот парламент, со врховниот командант на шведските вооружени сили и со лидерите на главните политички партии во Шведска.
Шведскиот министер за одбрана Пал Јонсон изјави во вторникот дека владата планира нов пакет воена поддршка за Украина во вредност од 313,5 милиони долари. Ќе се состои главно од муниција и резервни делови.

Пакетот ќе биде 13-ти на Шведска за Украина од почетокот на војната, со што вкупната вредност на помошта за оваа скандинавска земја ќе достигне 1,8 милијарди долари.