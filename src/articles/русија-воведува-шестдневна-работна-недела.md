---
title: Русија воведува шестдневна работна недела
date: 2023-05-22T23:46:22.613Z
category: свет
featured: true
featuredImage: ../img/rusija-6-dnevna-rab.jpg
author: Вардарски
---
Работодавците во Русија веќе имаат законско право да воведат шестдневна работна недела со согласност на вработените, но тоа подразбира дополнителна плата за прекувремена работа. Ова во понеделникот за ТАСС го соопшти заменик-претседателот на Федерацијата на независни синдикати на Русија (ФНПР), Александар Шершуков.

Претходно „Известија“ објави дека Здружението на претприемачи за развој на деловен патриотизам „Аванти“ му се обратило на шефот на руското Министерство за труд, Антон Котјаков, со предлог за воведување шестдневна работна недела. Според авторите, зголемувањето на работната недела ќе помогне да се зголеми силата на руската економија наспроти современите предизвици. Здружението потсетува и дека за време на Втората светска војна (WWW), работниците работеле шест и седум дена во неделата.

Со оглед на тоа што санкциите ја оптоваруваат руската економија, „нашиот финансиски и економски систем сè уште има потреба од дополнителни инвестиции“, се вели во писмото на бизнис клубот „Аванти“ до министерот за труд Антон Котјаков, според рускиот весник „Известија“.

Русија е под меѓународни санкции од 2014 година, кога трупите на Кремљ го нападнаа Крим, а западните земји ги засилија напорите за санкции откако Москва ја започна својата целосна инвазија на Украина во февруари минатата година.

ЕУ моментално дебатира за 11-тиот круг санкции против Русија, кои би можеле да вклучуваат мерки насочени кон земјите кои продолжуваат да работат со Москва, со што ќе и се овозможи да ги заобиколи санкциите.

Потсетуваме дека лидерите на земјите од Г-7 – САД, Јапонија, Германија, Велика Британија, Франција, Италија и Канада најавија нова рунда санкции против Москва.

„Ќе ја лишиме Русија од технологијата на земјите од Г7, индустриската опрема и услугите што ја поддржуваат нејзината воена машина“, нагласи групата.

Во заедничкото соопштение се истакнува дека новите мерки се надоврзуваат на претходните дејствија и ќе се прошират за да „обезбедат дека извозот на сите предмети кои се клучни за агресијата на Русија, вклучително и оние што таа ги користи на бојното поле, е ограничен во целото наше законодавство“.