---
title: Медведев и денес зборува за Трета светска војна
date: 2023-05-12T23:37:41.931Z
category: свет
featured: true
featuredImage: ../img/medvedev-treta-sv-vo-dnes.jpg
author: Вардарски
---
Заменик-претседателот на Советот за безбедност на Русија, Дмитриј Медведев, во петокот оцени дека меѓународната заедница се приближува до Трета светска војна, која доколку се случи, нема да има вистински победници.

Говорејќи на Меѓународниот правен форум во Санкт Петербург, Медведев рече дека глобалната задача на Русија е да обезбеди меѓународните односи да се вратат на „нивното првобитно значење, на принципите на еднаквост и соработка, а не на диктат и доминација“.

Коментирајќи ја војната во Украина, Медведев го критикуваше Западот, велејќи дека „тие го вооружуваат режимот во Киев до заби и викаат за агресијата на Москва“.

Претходно Медведев ја опиша глобалната ситуација како „болна“ и уште еднаш инсистираше дека светот е на работ на нова војна.