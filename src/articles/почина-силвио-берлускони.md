---
title: Почина Силвио Берлускони
date: 2023-06-13T09:00:49.615Z
category: свет
featured: true
featuredImage: ../img/11-pocina-berluskoni.jpg
author: Вардарски
---
Силвио Берлускони почина на 86-годишна возраст.

Според италијанските медиуми, тој починал во болницата „Сан Рафаеле“ во Милано, каде што бил примен во тешка состојба. Извештаите за неговата состојба деновиве се избегнуваат.

Во април тој се лекуваше од инфекција на белите дробови поврзана со претходно неоткриен случај на хронична леукемија, потсетува Би-Би-Си.

Милијардер и медиумски магнат, Берлускони првпат стана премиер на Италија во 1994 година и водеше четири влади до 2011 година. И по секс скандалите и обвинувањата за корупција, Берлускони не се откажа од политичката активност.

На последните избори тој ја предводеше централно-десничарската партија Форца Италија, која влезе во коалиција под премиерот Џорџија Мелони по изборите во септември, кога и самиот беше избран во горниот дом на италијанскиот парламент, Сенатот.