---
title: РСМ нема повторно да преговара за условите за членство во ЕУ
date: 2023-08-27T16:30:35.479Z
category: македонија
featured: true
featuredImage: ../img/6-30-kovacevski.jpg
author: Вардарски
---
Нема да се преговара за условите за влез на Република Северна Македонија во Европската Унија. Ова го изјави македонскиот премиер Димитар Ковачевски на заедничката прес-конференција со специјалниот пратеник на САД за Западен Балкан, Габриел Ескобар, пренесува БНР.

Тој нагласи дека преговарачката рамка не и дава можност на нашата земја да поставува нови услови.

Билатералните односи со Бугарија се токму тоа – билатералните односи – и нема да влијаат на процесот на евроинтеграции“, рече Ковачевски во Скопје.

Тој повтори дека членството на РСМ во ЕУ е клучен приоритет и за македонската Влада и за граѓаните на земјата и ги потсети пратениците кои мора да гласаат за уставните измени како услов за почеток на преговорите со Брисел, дека тие се претставниците на граѓаните.кои сакаат да влезат во Унијата.

Ковачевски ги демантираше тврдењата на опозицијата дека власта клечи пред странските дипломати, кои ќе вршат притисок врз Скопје да ги прифати измените на Уставот со кои Бугарите се вклучуваат како државотворен народ.

„Нема да има нов договор. Ниту, пак, постои можност за повторно преговарање“, истакна тој.

Според него, во одобрената преговарачка рамка има целосна заштита на македонскиот јазик и идентитет.

Имаме можност да одиме напред, истакна Ковачевски.