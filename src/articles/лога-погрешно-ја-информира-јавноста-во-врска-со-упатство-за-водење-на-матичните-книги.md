---
title: Лога погрешно ја информира јавноста во врска со Упатство за водење на
  матичните книги
date: 2023-07-13T15:45:27.781Z
category: македонија
featured: true
featuredImage: ../img/ust-maticni.jpg
author: Вардарски
---
<!--StartFragment-->

Неточни се тврдењата на министерот за правда  Кренар Лога дека од  Уставниот суд е побарано мислење во било која форма за понатамошно постапување со издавање на изводите бидејќи нема пристигнато таков допис ниту од Управата за водење на матични книги, ниту пак од Министертвото за правда, информираат од Управниот суд. 



<!--EndFragment--><!--StartFragment-->

Од Уставниот суд реагираат на, како што велат „невистинитите и неточни тврдења“ искажани од страна на министерот за правда Кренар Лога на телевизија Сител, кој „погрешно ја информира јавноста во врска со т.н. Упатство за водење на матичните книги“.

„Согласно уставната положба која на Уставниот суд му обезбедува да се дистанцира од секаков политички авторитет, Судот укажува дека е недозволиво за член на Владата како носител на извршната власт јавно да ги доведува во заблуда граѓаните со изнесување на произволни констатации и невистини во врска со работењето на Уставниот суд“, се вели во реакцијата на Уставен суд.

Во интерес на зачувување на достоинството и угледот на Судот како единствена институција со такви надлежности, информираме дека Уставниот суд комуницира преку своите акти, но во никој случај не е дел од формалната процедура судот да врши консултација со кој било учесник во постапката и да советува откако ќе биде донесена одлука. 

„Уставниот суд нема надлежност да кажува кои се идните чекори по донесени одлуки, затоа што доносителите на актите имаат обврска да ги решаваат проблемите“, се вели во реакцијата на Уставен суд.

<!--EndFragment-->