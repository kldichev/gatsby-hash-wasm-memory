---
title: Пациентите со дијабет се жалат на дискриминација
date: 2023-09-25T17:36:43.612Z
category: македонија
featured: true
featuredImage: ../img/pac-dijabet.jpg
author: Вардарски
---
<!--StartFragment-->

## За дел од дијабетичарите има ленти и глукометри во инсулинските аптеки, за други нема. 



<!--EndFragment--><!--StartFragment-->

По десет месеци чекање, никако да стигнеме до нив иако државата има обврска да ни ги даде на сите, оти ние ѝ плаќаме данок, ама надлежните не испорачуваат, вели Бојан Киров. Тој 46 години живее со дијабет тип 1, а појаснува дека е гневен и разочаран и нема веќе каде да се жали, поради тоа, решил правдата да ја бара на суд. Ќе ја тужи државата, оти смета дека за дискриминацијата и прекршувањето на основните човекови права за здравствена заштита, некој мора да одговара.

Додека дел од пациентите воопшто не добиле, оние посреќните за кои во аптека имало глукометри и ленти се сомневаат во нивниот квалитет, бидејќи на нив немало ниту бар кодови, ниту декларации, а некои лентите ги добиле завиткани во ќесички, наместо во кутии. Ова го пријавиле во својот Сојуз на здруженија на дијабетичари.

Инаку, од околу 135.700 пациенти со дијабет, 45.500 се на инсулинска терапија од кои повеќе од 600 деца. Овие пациенти речиси од почетокот на годинава немаат ленти и глукометри, а кој и како ќе ја надомести материјална штета, стравот, нервозите и неизвеснота во тој период засега нема одговори од надлежните, туку само ветување од Министерот Меџити дека ова нема да се повторува.

<!--EndFragment-->