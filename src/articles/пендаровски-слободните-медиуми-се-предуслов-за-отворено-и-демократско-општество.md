---
title: "Пендаровски: Слободните медиуми се предуслов за отворено и демократско
  општество"
date: 2023-05-03T23:13:17.690Z
category: македонија
featured: true
featuredImage: ../img/ejdaknjdarko.png.webp
author: Вардарски
---

<!--StartFragment-->

Слободните медиуми се предуслов за отворено и демократско општество, каде што слободата на изразување е право и одговорност која може да ја практикува секој од нас, порача претседателот Стево Пендаровски по повод 3 мај – Меѓународниот ден на слободата на медиумите.

Меѓународниот ден на слободата на медиумите, кој годинава е посветен на слободата на изразување како двигател на сите други човекови права, како што истакнува во пораката Пендаровски, го одбележуваме во услови на повеќекратните кризи кои ја окупираат нашата сегашност.

> \-Политичарите, власта, опозицијата, граѓанскиот сектор – сите мора да бидеме единствени и гласни во обезбедувањето на поголеми права, безбедност и услови за работа на новинарите и медиумските работници за тие да можат професионално да ја извршуваат својата одговорна задача. Да информираат навремено, точно и без цензура, ослободени од политички или бизнис притисоци. А заедно со новинарите да се бориме и против лажните вести, бидејќи граѓаните имаат право на точни, навремени и проверени информации.

<!--EndFragment-->
