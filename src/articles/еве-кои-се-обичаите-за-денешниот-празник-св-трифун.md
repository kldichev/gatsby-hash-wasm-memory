---
title: Еве кои се обичаите за денешниот празник Св. Трифун
date: 2023-02-14T16:13:57.757Z
category: македонија
featured: true
featuredImage: ../img/trifun.jpg.webp
---

Денеска, 14 февруари, се слави Свети Трифун, заштитникот на градинарите и лозарите. Роден во 225 година во Камсада, во областа Фригија во Мала Азија, свети Трифун стекнал слава поради неговата способност да лекува болни со Божја помош. На 17-годишна возраст ја излекувал ќерката на императорот Гордијан, која боледувала од ментална болест која ниту еден лекар во империјата не можел да ја излечи. Свети Трифун со маченичка смрт умре за време на царот Декиј кога имаше големо прогонство на христијаните.

Меѓу поголемите празници кои македонскиот народ ги празнува со многу обичаи е Свети Трифун, празник главно познат по ритуалното закројување на лозјата. Како што забележуваат собирачите на македонската народна уметност, тој бил покровител на еснафот Меанџи, но и заштитник на лозарите и градинарите.

Обичаите и верувањата поврзани со овој празник упатуваат на заклучок дека тој се заснова на еден голем претхристијански празник поврзан со првите пролетни активности, пред сè со одгледувањето бавчи и лозја. На овој ден луѓето рано наутро одат во црква каде што свештеникот пее молитва и свети вода. Од оваа вода, која со осветувањето е ослободена од сите негативни демонски влијанија има исцелителна моќ, луѓето ја земаат во шишиња и ги посипуваат лозјата при вршењето на ритуалното кроење.
