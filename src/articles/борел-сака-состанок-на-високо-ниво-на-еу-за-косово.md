---
title: Борел сака состанок на високо ниво на ЕУ за Косово
date: 2023-05-31T17:10:21.366Z
category: свет
featured: true
featuredImage: ../img/borel-saka-visok-sostanok-kos.jpg
author: Вардарски
---
Шефот за надворешни работи и безбедност на Европската унија, Жозеп Борел, во вторникот го осуди неодамнешното насилство на северот на Косово и ги повика двете земји да избегнат понатамошни еднострани активности.

Тој е во контакт и со косовскиот премиер Албин Курти и со српскиот претседател Александар Вучиќ и дека работи на организирање итен состанок на високо ниво поддржан од специјалниот претставник на ЕУ, Мирослав Лајчак.

„Како прв чекор, очекувам косовските власти да ги прекинат полициските операции насочени кон општинските згради во северно Косово и да се повлечат насилните демонстранти. Ќе продолжам да се занимавам со двајцата водачи“, рече Борел.

Тој додаде дека земјите-членки на ЕУ се информирани за развојот на настаните и разговараат за можните мерки што треба да се преземат доколку двете земји „продолжат да се спротивставуваат на предложените чекори за деескалација“.