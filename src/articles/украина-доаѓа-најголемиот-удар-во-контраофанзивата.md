---
title: "Украина: Доаѓа најголемиот удар во контраофанзивата"
date: 2023-06-21T10:45:30.126Z
category: свет
featured: true
featuredImage: ../img/12-45-ukr-najak-del.jpg
author: Вардарски
---
„Најголемиот удар“ во контраофанзивата против Русија допрва следи. Ова го изјави украинската заменик министерка за одбрана Хана Маљар, цитирана од Ројтерс.

Сепак, таа посочи дека е тешко за украинските сили да напредуваат бидејќи Русија ги концентрирала сите свои сили за да ја запре офанзивата.

Непријателот нема лесно да се откаже од позициите и мора да се подготвиме за тешка борба. Токму тоа се случува сега“, напиша Малиар во „Телеграм“.

„Операцијата која е во тек има неколку задачи и војската ги исполнува. Тие напредуваат според планот. А најголемиот удар допрва следи“, нагласи таа.

Маљар рече дека и покрај напредувањето на украинските војници во неколку правци кон југ, Русите концентрирале голем дел од своите напори на исток и продолжуваат да напредуваат таму. „За непријателот, главната насока на нападот е таму (исток - б.р.), бидејќи агресорот не се откажува од целта да стигне до границите на регионите Доњецк и Луганск“, рече таа.

Затоа, најжестоките битки се водат во источните и јужните делови на Украина. На југ, Украинците наидоа на мински полиња, беспилотни летала камикази и противтенковски наведувани проектили.

Претходно, Маљар објави дека борбите на источниот фронт биле особено „тешки“ бидејќи руските сили концентрирале голем број војници во обид да ја вратат иницијативата.

Сепак, таа истакна дека украинските сили заземале осум села за две недели откако започна контраофанзивата за повторно преземање на територијата што моментално е под руска контрола.

Секој од двајцата воинственици тврди дека другиот претрпел големи загуби од почетокот на контраофанзивата. Самите Москва и Киев ретко коментираат за сопствените загуби.