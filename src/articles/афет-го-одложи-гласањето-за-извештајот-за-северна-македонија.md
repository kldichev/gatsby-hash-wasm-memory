---
title: АФЕТ го одложи гласањето за Извештајот за Северна Македонија
date: 2023-05-25T00:50:55.812Z
category: македонија
featured: true
featuredImage: ../img/eu-od-glasenje.jpg
author: Вардарски
---
<!--StartFragment-->

Комитетот за надворешни работи на Европскиот парламент (АФЕТ) го одложи гласањето по Извештајот за напредокот на Северна Македонија на известувачот на ЕП за земјава, бугарскиот европратеник Илхан Ќучук, изработен по извештајот на Европската комисија, пренесува МИА.\
\
Извештајот за Северна Македонија беше петта точка на денешната седница на АФЕТ.\
\
„Точката број 5 требаше да биде гласање за Извештајот за Северна Македонија. Тоа е одложено, па нема потреба да расправаме за тоа сега, рече на седницата претседателот на Комитетот за надворешни работи на Европскиот парламент“, Дејвид Мекалистер.\
\
Во Извештајот за напредокот за земјава на известувачот на ЕП за земјава, на бугарскиот европратеник Ќучук, изработен по извештајот на ЕК, се поздравува континуираната посветеност на Северна Македонија за интеграција во Унијата, а истовремено се повикува на смиреност, достоинство и зрелост во билатералните односи.\
\
На документот, во кој 2030 година се споменува како датум кога земјата би требало да ги исполни условите за членство во ЕУ, се поднесени 320 амандмани од кои 50-тина се од бугарски европратеници, кои треба да бидат разгледани од членовите Комитетот за надворешни работи.

<!--EndFragment-->