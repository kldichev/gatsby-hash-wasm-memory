---
title: Состанокот на големата порота што требаше да гласа за обвинението против
  Трамп е откажан
date: 2023-03-22T23:57:30.271Z
category: свет
featured: true
featuredImage: ../img/trumpbpbp.png.webp
author: Вардарски
---

Обвинителството на државата Њујорк го откажа денешното сослушување на големата порота за да се одлучи дали поранешниот американски претседател Доналд Трамп извршил кривично дело во 2016 година. Најверојатно жирито повторно ќе се состане во четврток.

Алвин Брег, окружниот обвинител на Менхетен, свика 23-члена порота во јануари за да истражи дали Доналд Трамп платил 130.000
долари на порно актерката Сторми Даниелс, во замена за медиумскиот молк за нивната кратка афера од 2006 година, извршила кривично дело.

Трансакцијата е направена во пресрет на претседателските избори во 2016. Парите на сметката на актерката ги уплатил тогашниот адвокат на Трамп, Мајкл Коен, земајќи заем на свое име за исплата.

Трамп му ги врати парите во месечни исплати преку неговата компанија „Trump Organization“, и тоа кога веќе ги презеде должностите на американскиот претседател.

Поротата во Њујорк пресуди дека Доналд Трамп го прекршил законот со лажно оправдување на плаќањето како „правна такса“.

За ова Мишел Коен е осуден на три години затвор и парична казна од 50.000 долари, како и за лажење на Конгресот и затајување данок. Ја отслужи казната. Тој е главниот, но не и единствениот сведок на обвинителството во истрагата што се води во Њујорк.

Истрагата против 45-от претседател на САД се води и во државата Џорџија поради сомневање дека се обидел да влијае на изборните резултати во 2020 година, а специјалниот истражител Џек Смит во Вашингтон води истрага за улогата на Трамп во нападот врз Конгресот во јануари 6, 2021 година, и поседувањето доверливи документи пронајдени во неговата резиденција во Мар а Лаго.
