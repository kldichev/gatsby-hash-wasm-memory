---
title: ЕУ доделува 70 милиони евра воена помош за Молдавија и Грузија
date: 2023-05-04T22:39:25.594Z
category: свет
featured: true
featuredImage: ../img/dkjaskj321.png.webp
author: Вардарски
---

Советот на ЕУ усвои две нови мерки во рамките на Европскиот механизам за поддршка на мирот.

Тие се насочени кон поддршка на вооружените сили на Молдавија и грузиските одбранбени сили на Грузија.

Помошта за Молдавија изнесува 40 милиони евра во период од три години, а за Грузија 30 милиони евра.

Во двата случаи, средствата се за финансирање несмртоносна опрема, набавки и услуги во соодветните армии.

Тој прецизира дека одобрената опрема вклучува инженерска, командна и контрола, медицинска, логистичка и опрема за сајбер одбрана.

„Во предизвикувачки геополитички контекст и во согласност со нивните европски аспирации, ние помагаме да ги зајакнеме нивните одбранбени сектори и да ги подобриме нивните способности за учество во воените мисии и операции на ЕУ“, рече шефот за надворешна политика на ЕУ, Жозеп Борел, во врска со новиот договор.
