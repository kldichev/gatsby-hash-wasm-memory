---
title: МВР поднесе барања за поведување постапка против две општини и двајца
  градоначалници
date: 2023-08-15T15:37:38.344Z
category: македонија
featured: true
featuredImage: ../img/mvr.jpg
author: Вардарски
---
<!--StartFragment-->

Министерството за внатрешни работи, поточно Одделот за криминалистичка [полиција](https://vecer.mk/), Сектор за општ и насилен криминал, во координација со Секторите за внатрешни работи Скопје и Тетово денеска до надлежните Основни судови поднесе барања за поведување на прекршочна постапка против правните лица Општина Чаир и Општина Тетово и одговорните лица во овие правни лица, градоначалниците на овие општини В.Г. и Б.К.

\-Имено, за време на официјалната посета на косовската делегација на нашата држава, предводена од претседателот на Владата на Република Косово, г.Албин Курти, при организираниот пречек на 11.08.2023 на ул.„Ферид Мурати“ во Скопје и на Градскиот плоштад во Тетово, не е постапено согласно Законот за употреба на грбот, знамето и химната на Република Северна Македонија. Односно за време на манифестациите организирани по тој повод не е интонирана државната химна и не е поставено државното знаме на Република Северна Македонија, со што е сторен прекршок по чл.30 од истиот закон, информира МВР.

МВР продолжува со потрага по лицето кое на една од манифестациите вееше знаме на голема Албанија и по негово пронаоѓање против него ќе биде поднесена соодветна кривична пријава.

<!--EndFragment-->