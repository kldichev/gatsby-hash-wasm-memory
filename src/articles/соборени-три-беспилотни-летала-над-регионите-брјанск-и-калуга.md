---
title: Соборени три беспилотни летала над регионите Брјанск и Калуга
date: 2023-08-25T19:30:50.439Z
category: свет
featured: true
featuredImage: ../img/9-30-soboren-dron.jpg
author: Вардарски
---
Руското Министерство за одбрана тврди дека три украински беспилотни летала биле соборени во текот на ноќта над руска територија, пишува рускиот сервис на Би-Би-Си.

Како што пренесуваат руските агенции, повикувајќи се на Министерството за одбрана, две беспилотни летала биле соборени над регионот Брјанск и уште една над регионот Калуга.

За соборениот дрон над регионот Калуга во Телеграм напиша и гувернерот на регионот Владислав Шапша. Нема штета или повредени, рече тој.

Областа Брјанск се граничи со Украина, Калушката област се наоѓа помеѓу неа и Московската област.