---
title: 90 се веќе жртви на сектата во Кенија
date: 2023-04-26T22:33:22.977Z
category: свет
featured: true
featuredImage: ../img/900djsaikdjhas.png.webp
author: Вардарски
---

Полицијата веќе пронашла 89 тела од масовни гробници во шума во источна Кенија, објави Си-Ен-Ен.

Се верува дека мртвите се поврзани со култот, кој ги охрабрил неговите следбеници да гладуваат за да добијат спас.

Вкупно 34 луѓе се спасени откако гробовите беа откриени минатиот петок во шума.

Во исто време, стотици се пријавени за исчезнати и по нив се трага.

Следбениците на самопрогласената Меѓународна црква на добрата вест живееле во неколку затскриени села на површина од 800 хектари во шумата Шакахола.

Водачот на култот, Пол Мекензи, беше уапсен на 14 април по дојава дека се откриени плитки гробници со телата на најмалку 31 негов следбеник. Уште 14 членови на култот се приведени во полиција.

Мекензи беше изведен на 15 април во судот во Малинди каде судијата и даде на полицијата 14 дена да го истражи, а на осомничениот и беше одреден притвор. Кениските медиуми објавија дека тој одбива храна и вода.

Претседателот на земјата, Вилијам Руто, рече дека учењата на Мекензи се спротивни на која било автентична религија.
