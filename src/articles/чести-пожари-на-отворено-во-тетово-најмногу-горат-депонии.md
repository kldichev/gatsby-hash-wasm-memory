---
title: Чести пожари на отворено во Тетово, најмногу горат депонии
date: 2023-09-30T15:39:20.296Z
category: македонија
featured: true
featuredImage: ../img/tetovo-pozari.jpg
author: Вардарски
---
<!--StartFragment-->

Територијалната противпожарна единица Тетово не може глава да крене од интервенции на пожари на отворено, каде најчесто горат депонии. Пламени јазици и чад од купишта отпади покрај реки, на планини, долж патиштата го задушуваат тетовскиот регион…



<!--EndFragment--><!--StartFragment-->

Нема селски атар во тетовско каде што нема депонија. Купиштата смет се чести покрај речните корита, но и по нивите чии сопственици и намерно го палат сметот за да се ослободат од него.

На ваквите депонии е тешко да се интервенира, ако се земе предвид и фактот дека тие се лоцирани и во руралните општини, кои се оддалечени од нашата единица и над 20 километри, вели командирот на ТППЕ Тетово, Авни Амети.

Од Општина Тетово, велат дека се вршат редовни и вонредни инспекциски надзори, но повеќе се опоменува отколку што се казнува.

Пожарите на отворено и натаму не стивнуваат. Центарот за управување со кризи информираше дека вчера имало 20 пожари каде гореле стрништа, пасишта, отпадоци, нискостеблеста мешана, но и борова шума, како и неколку депонии.

<!--EndFragment-->