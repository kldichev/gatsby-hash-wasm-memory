---
title: "ДИЦ: Државната матура ќе полагаат 15.620 ученици"
date: 2023-05-26T23:47:17.751Z
category: македонија
featured: true
featuredImage: ../img/drz-mat-denes.jpg
author: Вардарски
---
<!--StartFragment-->

Оваа учебна година за државната матура се пријавиле 15.620 ученици. Од нив 6 750 од гимназиско образование, 8.598 од средно стручно образование и 272 од средно уметничко образование, информираат од Државниот испитен центар (ДИЦ).

Согласно Концепцијата за матура и за завршен испит во средното образование со четиригодишно траење учениците екстерно полагаат два предмети, два интерно и проектна задача. Задолжителен испит за сите е мајчиниот јазик.

Првиот екстерен предмет, мајчиниот јазик, се реализира денес.

Македонски јазик и литература ќе полагаат 10.768 кандидати, албански јазик и литература 4.380, а 357 турски јазик и литература.

На 10 јуни во сите средни училишта ќе се полага вториот екстерен предмет. Матурантите од гимназиско образование и од средно стручно образование избираат помеѓу странски јазик и математика, а од музичките училишта помеѓу естетика и странски јазик, а од средното уметничко училиште помеѓу филозофија и странски јазик.

\-Како и секоја и оваа година најмногу матуранти избрале да полагаат англиски јазик и тоа 13.922. Бројот на кандидати кои се пријавиле да ги полагаат останатите странски јазици е многу помал. Француски јазик ќе полагаат 29 кандидати, Германски јазик 122, а Руски јазик само 17 кандидати. Математика оваа година ќе полагаат 1.397 кандидати, Филозофија 7 и Естетика 81 кандидат, информираат од ДИЦ.

Оттаму посочуваат дека испитниот материјал се доставува во училиштата и се враќа во ДИЦ истиот ден кога се реализира испитот. Сите испити почнуваат во 10 часот.

\-Во процесот на реализација на матурата во училиштата се ангажирани и 2.107 наставници како тестатори и околу 200 набљудувачи од повеќе образовни институции. На сите матуранти им посакуваме успешно да ги положат испитите, се наведува во соопштението од Државниот испитен центар.

<!--EndFragment-->