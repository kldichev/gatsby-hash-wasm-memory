---
title: Уставниот суд и експерти ќе оценуваат дали линеарното зголемување на
  пензиите за 3.500 денари е уставно
date: 2023-08-24T14:36:35.994Z
category: македонија
featured: true
featuredImage: ../img/penzioneri.jpg
author: Вардарски
---
<!--StartFragment-->

Уставниот суд и правно експертска јавност треба да го дадат своето мислење дали барањата за линераното зголемување на пензиите за 3.500 денари се законски и согласни на Уставот, изјави денеска Јованка Тренчевска, министерка за труд и социјална политика. Таа информира дека работната група која неодамна беше формирана за да ги разгледува предлозите како да се зголеми најниската исплатена пензија во земјава, ќе оствари средби со иницијативните одбори кои организираа протести ширум земјава. Во работната група се вклучени претставници на Министерството и на Сојузот на пензионери. На пензионерските протести коишто се одржуваат деновиве се бара линеарно зголемување на пензиите за 3.500 денари и минимална пензија од 18.000 денари.

Но, министерката најави дека за првото прашање ќе бара мислење дали е тоа во согласност со Уставот, а што се уште не се случило.

\-За линеарното усогласување ќе биде доставено барање за стручно мислење до Уставниот суд, доколку дадат стручно мислење и до Законодавно-правната комисија, меѓутоа ќе побараме и од правната, експертска јавност да видиме дали линеарното покачување е согласно со Устав и Законот за пензиско и инвалидско осигурување. Секако, овие предлози ќе бидат ставени по нив да се дискутира и во рамки на работната група, рече министерката Тренчевска по отварањето на нов објект на пробиштипската градинка „Гоце Делчев“.

Таа објаснии дека во септември ќе има услогласување на пензиите, но за колкав процент тоа треба да го каже Државниот завод за статистика, кој треба да ги направи пресметките. Тренчевска рече дека работната група за донесувањето на Законот за минимална пензија и креирањето на социјални мерки кои треба да им помагнат на  пензионерите со најниски примања. Минималната пензија ќе биде дефинирана така што нема да смее да биде под прагот на сиромаштијата, наведе таа, а заедно со Фондот за здравство ќе бидат донесени и сет на мерки за лекови и  болничко лекување.

<!--EndFragment-->