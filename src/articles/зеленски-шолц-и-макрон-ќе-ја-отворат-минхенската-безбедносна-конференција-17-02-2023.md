---
title: Зеленски, Шолц и Макрон ќе ја отворат Минхенската безбедносна конференција
date: 2023-02-17T09:12:19.327Z
category: свет
featured: true
featuredImage: ../img/7f0010f7-db2f-4571-8fd7-1eb2bcc6786e.jpg.webp
---

<!--StartFragment-->

Годишниот собир на високо ниво, кој се одржува во Баварија, јужна Германија, на кој се дискутира за клучните прашања за одбраната, е домаќин на претставници од 96 земји, соопшти ДПА.

Главниот фокус на конференцијата оваа година ќе биде руската војна против Украина, која се ближи до својата прва годишнина на 24 февруари. За прв пат по повеќе од 20 години, руското раководство нема да е покането.

Кристоф Хојсген, поранешен советник за надворешна политика на поранешната германска канцеларка Ангела Меркел, првпат оваа година ќе претседава со конференцијата. Одлуката да не ја покани руската делегација ја оправда со тоа што не сака да им даде форум на рускиот претседател Владимир Путин и неговата влада за нивната пропаганда.

За разлика од претходните години, иранските лидери и претставниците на германската екстремно десничарска партија Алтернатива за Германија исто така се исклучени од конференцијата.

Меѓу учесниците има 40 шефови на држави и влади и речиси 100 министри.

Меѓу високите функционери кои ќе одржат говор денеска се и највисокиот кинески претставник за надворешна политика Ванг Ји и американската потпретседателка Камала Харис.

Во овој момент има високи тензии меѓу САД и Кина, откако САД соборија кинески балон над американскиот воздушен простор минатата недела.

Според ДПА, Шолц треба да разговара со Макрон и за српско-косовскиот конфликт.

Подоцна, двајцата треба да се сретнат со полскиот претседател Анджеј Дуда, во формат на дискусија стар 30 години познат како Вајмарски триаголник.

<!--EndFragment-->
