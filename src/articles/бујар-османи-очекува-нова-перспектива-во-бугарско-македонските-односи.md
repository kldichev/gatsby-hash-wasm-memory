---
title: Бујар Османи очекува нова перспектива во бугарско-македонските односи
date: 2023-07-09T13:00:16.914Z
category: македонија
featured: true
featuredImage: ../img/3-osmani-marija-ocekuva.jpg
author: Вардарски
---
Министерот за надворешни работи на РСМ Бујар Османи очекува нова перспектива во бугарско-македонските односи. Ова стана јасно на неговата средба со бугарската вицепремиерка и министерка за надворешни работи Марија Габриел во Дубровник, пренесува БНТ.

„Со формирањето на новата влада на Бугарија се отвора перспектива за поинтензивен политички дијалог, а со тоа и за поголеми можности за зајакнување на билатералната соработка меѓу двете соседни земји, кои годинава слават 30 години од воспоставувањето дипломатски односи. “, објасни Османи.

Главна тема на разговорот меѓу двајцата министри била европската перспектива на РСМ и останатите земји од Западен Балкан. Според него, постои општа волја за почитување на принципите на Договорот за пријателство и добрососедство.

Марија Габриел учествуваше на 16-тото издание на меѓународниот „Дубровник форум“ во Хрватска. Премиерот на Хрватска Андреј Пленковиќ, високиот претставник на ЕУ за надворешна политика и безбедност Јосеп Борел, генералниот секретар на Советот на Европа Марија Пејчиновиќ-Бурич, министрите за надворешни работи на земјите членки на ЕУ, земјите од Југоисточна Европа, претставници на ОЕЦД и други меѓународни институции.

Габриел ја истакна потребата од заедничко дејствување во време на кризи, за промовирање меѓународни партнерства, за стратешки инвестиции во нови технологии и безбедносни сојузи. Таа посочи дека е важно да се идентификуваат стратешките сектори и заедничките интереси за силни сојузи засновани на меѓународни правила, морал и вредности.

Според неа, секој предизвик е и нова можност за изнаоѓање и спроведување на заеднички решенија. Со изборот на меѓународна соработка си даваме шанса да се справиме со овие предизвици, изјави Марија Габриел.