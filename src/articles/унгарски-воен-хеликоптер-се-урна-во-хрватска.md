---
title: Унгарски воен хеликоптер се урна во Хрватска
date: 2023-06-22T19:45:40.784Z
category: свет
featured: true
featuredImage: ../img/9-45-ukr-voen-hel-ung.jpg
author: Вардарски
---
Унгарски воен хеликоптер се урна во централна Хрватска, јавува „Франс прес“.

Две лица загинаа. Потрагата по третиот член на екипажот продолжува.

Шефот на хрватската планинска спасувачка служба, Јосип Брозичевиќ, рече дека хеликоптерот се урнал во кањонот на реката Чикола во близина на централниот хрватски град Дрниш.

Унгарската војска исто така го потврди инцидентот, велејќи дека два хеликоптери биле во мисија за обука кога се случила несреќата поради „непознати околности“.

„Унгарското Министерство за одбрана веднаш почна да ги известува семејствата“, се додава во военото соопштение.

Вооружените сили на Хрватска соопштија дека мобилизирале авион и хеликоптер за да помогнат во истражувањето на местото на настанот.

Хрватска се приклучи на НАТО во 2009 година и често е домаќин на воени вежби со земјите партнери на Алијансата.