---
title: Позитивниот исход во односите меѓу Косово и Србија има одлучувачко
  влијание во целиот регион, смета министерот Спасовски
date: 2023-06-04T12:30:52.668Z
category: македонија
featured: true
featuredImage: ../img/2-30-spas-srb-mk.jpg
author: Вардарски
---
<!--StartFragment-->

Ретроградните процеси нема да донесат ништо добро. Мораме да градиме добри меѓусебни односи, бидејќи не можеме да живееме во историјата. Засега официјалната порака на Бугарија е дека ја поддржува македонската држава и македонскиот народ, како што ние ги поддржуваме добрососедските односи и зајакнувањето на соработката, вели министерот за внатрешни работи Оливер Спасовски.



<!--EndFragment--><!--StartFragment-->

Посочува дека со членството на Македонија во НАТО и стратешкото партнерство со САД е заштитен националниот идентитет.  Уверен е дека ќе гарантираме безбедност и стабилност на територијалниот интегритет на државата и на регионално ниво, само со заокружување на евроатлантските интеграции на регионот.

За иницијативата „Отворен Балкан“, односно колку е олеснет преминот на стоки и кога може да се очекува проток на луѓе без задржувања на граничните премини, Спасовски вели дека се подготвуваат и софтверски решенија за електронска контрола на патниците.

„Оваа иницијатива е плодна почва за историски чекори напред и ни овозможува да го олесниме слободното движење на луѓе, стоки и услуги, да отвориме нови пазари, да ги подобриме добрососедските односи, а напредокот на регионот е чекор напред кон вредностите на ЕУ. Големи придобивки овозможуваат полесниот проток на стоки, а се подготвуваат и софтверски решенија за електронска контрола на патниците. Со Србија е потпишан Меморандум за разбирање меѓу владите за мерки за подобрување на движењето на луѓе и стоки преку државната граница, особено Табановце-Прешево, намалување на гужвите особено за време на туристичката сезона. А пред три месеци го потпишавме Протоколот за начинот на вршење гранични проверки на заедничкиот граничен премин Лојане-Миратовац“, посочува Спасовски.

Соработката со Србија, ја оценува како одлична, без отворени прашања. 

<!--EndFragment-->