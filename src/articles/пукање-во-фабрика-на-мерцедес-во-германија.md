---
title: Пукање во фабрика на Мерцедес во Германија
date: 2023-05-12T00:31:01.408Z
category: свет
featured: true
featuredImage: ../img/pukanje-fabrika-mercedcs.jpg
author: Вардарски
---
Едно лице загина, а друго е рането во пукање во фабрика на Мерцедес во југозападна Германија, јавува Ројтерс.

Јавното обвинителство во Штутгарт прецизираше дека пукањето се случило во фабриката во Синделфинген. Инспекторите работат на верзијата дека ова е дело на еден сторител и дека не биле вклучени лица надвор од фабриката.

Мерцедес го произведува својот водечки луксузен седан од класата S во фабриката во Синделфинген, лоцирана на околу 17 километри југозападно од Штутгарт. Според компанијата, на локацијата работат околу 35.000 луѓе.

Полицијата соопшти дека сторителот е уапсен. Работата на случајот продолжува.