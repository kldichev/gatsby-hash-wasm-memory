---
title: "СДСМ: Блокадите од Мицкоски за членството во ЕУ се против подобар живот
  на народот"
date: 2023-09-02T11:38:12.579Z
category: македонија
featured: true
featuredImage: ../img/sdsm.jpg
author: Вардарски
---
<!--StartFragment-->

Блокадите и опструкциите што Мицкоски и ДПМНЕ ги прават против членството во Европската Унија се во спротивност со интересите и потребите на граѓаните. Тие се против подобар животен стандард на народот, посилна економија, подобро владеење на правото, подобра демократија, поголема социјална правда, велат од СДСМ.



<!--EndFragment--><!--StartFragment-->

– Граѓаните заслужуваат можност за интеграција во Европската Унија, заслужуваат подобар живот и можности за развој и напредок, но не заслужуваат да ја плаќаат цената на блокадите на ДПМНЕ. Државата е пред историска шанса за членство во ЕУ, унијата јасно стави до знаење дека е подготвена за ново проширување до 2030 година и тоа треба да се искористи сега, велат од владејачката партија.

Како што велат од СДСМ, одлуката за уставни измени е единствената задача што треба да се заврши за продолжување на евроинтеграцијата, а блокадите не носат ништо, освен изолација и чекање, уште 11 или 17 изгубени години.

<!--EndFragment-->