---
title: "Георгиевски: Над 50 милиони евра поддршка преку ИПАРД и „Млад земјоделец“"
date: 2023-09-23T17:40:32.257Z
category: македонија
featured: true
featuredImage: ../img/geor-sdsm.jpg
author: Вардарски
---
<!--StartFragment-->

Младите земјоделци во фокусот, над 50 милиони евра поддршка преку ИПАРД и „Млад земјоделец“, изјави на прес-конференција, Гоце Георгиевски од Комисијата за земјоделство, шумарство и водостопанство на СДСМ.

Тој рече дека младите земјоделци се во фокусот на развојните мерки, програми и политики на СДСМ.

„На располагање се над 50 милиони евра од ИПАРД програмата како и мерката „Млади земјоделец“. Огромна можност, огромен потенцијал за развој, огромна шанса за успех. Во тек е нов повик за млади земјоделци за поддршка од 10.000 евра по корисник, од Националната програма за рурален развој. За прв пат од оваа година, авансна исплата во износ од 40% за младите кои ќе добијат грант за мерката “Млад земјоделец” и тоа веднаш по потпишувањето на договорот. Во тек е и програмата ИПАРД 3 која нуди дури до 70% кофинасирање во инвестиции“, рече Георгиевски.

Ги повика сите млади земјоделци да аплицираат и да ги искористат средствата.

<!--EndFragment-->