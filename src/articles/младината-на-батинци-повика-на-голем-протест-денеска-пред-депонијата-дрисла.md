---
title: Младината на Батинци повика на голем протест денеска пред депонијата Дрисла
date: 2023-09-15T17:24:01.526Z
category: македонија
featured: true
featuredImage: ../img/batinci-rpt.jpg
author: Вардарски
---
<!--StartFragment-->

Жителите на големото мултиетничко село Батинци и на околните села во регионот од Драчево до Говрлево на 25 август излегоа на голем протест пред депнијата Дрисла со барање или таа под итно да се осовремени за да не ја загадува околина со токсични гасови или да биде затворена. Младината на Батинци најави натамошни протести доколку не добијат цврсто ветување за нивните барања.\
\
На протестот беа презентира податоци добиени од двете амбуланти во Батинци според кои само во последните три години е зголемен бројот на сожители болни од рак и белодробни заболувања.\
\
„Во тој период имаме 20 смртни случаи само од една амбуланта, од кои две се девојчиња помлади од 15 години, и 12 тешко болни од рак, како и 68 случаи на сериозни белодробни болести. Нѐ трујат со медицински отпад и со други хемикалии кои се фрлаат нелегално спакувани. Велат дека има филтер, но оваа наша депонија нема“, рекоа тогаш од невладината организација и додадоа дека\
\
На 5 септември жителите на Батинци алармираа дека има пожар во депонијата и голем чад кој се движи кон Скопје, насочен кон населбите Кисела Вода и Аеродром.\
\
По извесно време и официјално беше потврдено од депонијата дека има пожар и дека по неколку часа е изгаснат со механизација на претпријатието и неколку противпожарни возила дојдени од Скопје.\
\
Од Дрисла изразија тврдење дека пожарот бил подметнат.\
\
Претходниот ден од Инспекторатот за живтна средина зедоа мостри од Маркова Река зашто беше пријавено дека отпадна вода со кафеава боја од Дрисла била испуштена во реката

<!--EndFragment-->