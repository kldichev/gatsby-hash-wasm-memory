---
title: "Каевски: Мицкоски сака да ја скара државата со светот и да ја однесе во
  изолација"
date: 2023-08-24T14:05:33.295Z
category: македонија
featured: true
featuredImage: ../img/kaevski.jpg
author: Вардарски
---
<!--StartFragment-->

## ​Параноичниот Христијан Мицкоски сака да нè скара со целиот свет и со цела Европа.



<!--EndFragment--><!--StartFragment-->

Тоа е истата реторика и истиот начин на однесување како неговиот ментор и претходник Никола Груевски.

Дејствувајќи против ЕУ и против НАТО антиевропскиот политичар Мицкоски сака да ја турне земјата во неизвесност и нова изолација од 11 години.

Прво беше лагата за „бугаризација и асимилација“, па кога тоа се покажа дека е невистина почна да зборува за бугарски диктат.

Кога стана јасно дека нема никаков бугарски диктат, сега, за сопствениот неуспех, на Мицкоски му се виновни Европа и светот.

Ист како Никола Груевски.

Мицкоски едноставно има капацитети да создава само непријатели па смета дека сите и така размислуваат. Затоа параноично зборува за светски заговори.

Меѓутоа тоа укажува само на неговите лични фрустрации, на неговата лична состојба којашто е далеку од реалноста.

Македонија во овој период има огромна поддршка од меѓународната заедница, од Европската унија и има пријатели како што никогаш досега немала и тоа му е јасно секому освен на Мицкоски.

СДСМ ќе се спротивстави на секоја деструкција и обид да се закочи европскиот пат на земјата.

**Прес-конференција на Дарко Каевски, пратеник и портпарол на СДСМ**

**Центар за комуникации со јавноста на СДСМ**

<!--EndFragment-->