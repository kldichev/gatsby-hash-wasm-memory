---
title: Прилеп лидер во селекцијата на отпадот во Македонија
date: 2023-08-18T07:36:35.366Z
category: македонија
featured: true
featuredImage: ../img/selekcija-za-otpad.jpg
author: Вардарски
---
<!--StartFragment-->

Прилеп селектира 40 отсто од вкупниот селектиран отпад во Македонија, вклучувајќи го тука и Скопје. Проектот за примарна селекција е воспоставен во 2012 година. Во Прилеп и 16 населени места се поделени 22.000 канти за селекција на отпадот. Зелената канта е за органски отпад, а жолтата корпа за селекција на хартијата и пластиката. Се размислува и за стартување на проектот за секундарна селекција, каде треба да се исчисти целата депонија од материјалите кои може да се селектираат.

<!--EndFragment--><!--StartFragment-->

Исто така, Општина Прилеп, во соработка со Друштвото за управување со отпад „Нула отпад“ и ЈКП Комуналец, започнува со селектирање и собирање на ситен електричен и електронски отпад. За таа цел, во општината ќе бидат поставени 24 специјализирани контејнери на различни локации, каде граѓаните ќе можат да одлагаат ситен електронски отпад: батериии, мобилни телефони, ситни апарати од домаќинствата, мали монитори, статични и лаптоп компјутери, тастатури, глувчиња, кабли, звучници, слушалки, МП3 плеери, монитори, телевизори, дигитални и видео-камери, скенери, факс-машини, стерео системи, до максиумум средна големина на принтери.



<!--EndFragment--><!--StartFragment-->

Целта е заштита на животната средина од штетните супстанци кои ги предизвикува електронскиот и елктричниот отпад во рамките на спроведување на Законот за управување со електричен и електронски отпад. „Речиси 70 отсто од тешките метали, вклучувајќи ја живата и кадмиумот на депониите потекнуваат од електронската опрема.“ велат од ЈКП Комуналец Прилеп.

<!--EndFragment-->