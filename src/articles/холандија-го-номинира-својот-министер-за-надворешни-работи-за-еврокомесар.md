---
title: Холандија го номинира својот министер за надворешни работи за еврокомесар
date: 2023-08-26T18:30:15.810Z
category: свет
featured: true
featuredImage: ../img/8-30-vopke-haster.jpg
author: Вардарски
---
Холандската влада ќе го номинира Вопке Хоекстра за еврокомесар.

Хокстра е министер за надворешни работи, а пред тоа беше министер за финансии, пренесе „Ројтерс“.

Хоекстра ќе го замени Франс Тимерманс, кој поднесе оставка во вторник, на 22 август, за да ја предводи коалицијата меѓу лабуристите и партиите на Зелената левица што ќе учествува на општите избори во ноември.

Холандскиот премиер Марк Руте во специјална изјава објави дека по консултации во Владата и со претседателот на Европската комисија одлучил да го предложи Вопке Хоекстра за член на Европската комисија.

Хоекстра беше холандски министер за финансии од 2017 година до почетокот на 2022 година, кога беше назначен за министер за надворешни работи во новата влада.

Тој претрпе голем пораз во јули, откако не успеа да преземе построги мерки за мигрантите, што го натера да објави дека нема да се кандидира повторно на претстојните избори.

Новиот холандски еврокомесар, кој ќе треба да ја помине процедурата за „слушање“ во Европскиот парламент, сега се очекува да се занимава со политиките за климатски промени. Поконкретно, во ноември тој ќе треба да претставува 27 земји од ЕУ на годишниот самит на ОН за климата.

Се очекува неговата кандидатура да биде изгласана на неделната седница на преодната влада, која ќе се одржи овој петок, на 25 август.