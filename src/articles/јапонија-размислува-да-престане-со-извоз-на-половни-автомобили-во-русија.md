---
title: Јапонија размислува да престане со извоз на половни автомобили во Русија
date: 2023-07-19T11:30:44.694Z
category: свет
featured: true
featuredImage: ../img/1-30-jap-prest-da-iz.jpg
author: Вардарски
---
Јапонија размислува да воведе дополнителни економски санкции кон Русија, во форма на забрана за извоз на возила во земјата. Ова стана јасно од прес-конференцијата на главниот секретар на кабинетот Хироказу Мацуно.

Според него, владата ќе разговара за тоа кои конкретни чекори ќе ги преземе Јапонија во контекст на европските и американските казнени мерки. Се уште ништо не е решено, додаде тој.

Потсетуваме, Јапонија од април минатата година забрани испорака на луксузни возила во Русија во вредност од над 6 милиони јени (43.000 долари). Сегашните планирани санкции може да ги опфатат поевтините користени автомобили, кои се многу барани во Русија.

За време на својот говор, Мацуно го коментираше повлекувањето на Русија од договорот за жито, велејќи дека е штета што земјата го направила тоа. Тој исто така додаде дека Јапонија внимателно ќе го следи нејзиното влијание врз глобалните резерви на храна.

Во соработка со земјите од Г7 и меѓународната заедница, Јапонија „силно ќе ја повика Русија да се врати во рамката за извоз на жито за да обезбеди рестартирање на иницијативата“, заклучи Мацуно.