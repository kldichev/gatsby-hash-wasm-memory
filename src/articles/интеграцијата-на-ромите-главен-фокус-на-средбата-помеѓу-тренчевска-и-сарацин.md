---
title: Интеграцијата на Ромите, главен фокус на средбата помеѓу Тренчевска и Сарацин
date: 2023-09-11T18:31:21.062Z
category: македонија
featured: true
featuredImage: ../img/int-na-romite.jpg
author: Вардарски
---
<!--StartFragment-->

Министерката за труд и социјална политика, Јованка Тренчевска се сретна со германскиот специјален пратеник за Западен Балкан Мануел Сарацин и амбасадорката на Сојузна Република Германија во Република Северна Македонија, Петра Дрекслер. На средбата се разговараше за заложбите на Владата и Министерството за труд и социјална политика во насока на унапредување на квалитетот на живот на Ромите во државата.

Тренчевска го информираше Сарацин за досегашните достигнувања како што е донесувањето на новата Стратегија за инклузија на Ромите 2022 – 2030, Акцискиот план за жени Ромки и Оперативниот план за активни мерки и програми преку кој 5% од лицата кои ќе бидат вклучени во мерките задолжително треба да бидат од ромската заедница. Таа ја истакна и гаранцијата за млади, преку која младите Роми имаат олеснето вклучување на пазарот на трудот.

„Во регионот сме лидери во интеграцијата на Ромите во сите општествени сфери. Овозможивме пристап до предучилишно воспитание и образование во 22 општини и овозможуваме бесплатен пристап до услугите во градинките“ рече Тренчевска.

Ја истакна важноста на четвртиот по ред министерски состанок за интеграција на Ромите на која домаќин ќе биде Република Северна Македонија. Како што посочи, од министерскиот состанок кој ќе се одржи следната недела ќе бидат дадени препораки и заклучоци кои со сигурност ќе влијаат на целокупниот Берлински процес и на донесување на мерки и препораки кои ќе гарантираат продолжување на успешната интеграција на Ромите во општествата на Земјите на Западен Балкан

<!--EndFragment-->