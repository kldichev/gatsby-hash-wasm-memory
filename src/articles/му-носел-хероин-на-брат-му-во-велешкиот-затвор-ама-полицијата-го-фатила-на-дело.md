---
title: Му носел хероин на брат му во велешкиот затвор, ама полицијата го фатила
  на дело
date: 2023-06-21T16:53:52.772Z
category: македонија
featured: true
featuredImage: ../img/vel-heron.jpg
author: Вардарски
---
<!--StartFragment-->

Педесет и пет годишниот велешанец со иницијали Д.Д. ќе одговара кривично, откако си ја пробал среќата на брат му, којшто издржува казна во велешкиот затвор да му достави две пакетчиња хероин. Но, оваа негова мисија била безуспешна, бидејќи полициските службеници го фатиле на дело, по што веднаш интервенирале. 

„На 20.06.2023, полициски службеници од СВР Велес го лишиле од слобода Д.Д.(52) од Велес. Во пакетот кој го доставил на неговиот брат А.Д.(45) од Велес, кој издржувал казна затвор во Казнено – поправната установа - Отворено одделение Велес, затворските службеници пронашле и одзеле две пакувања со хероин“, изјави портпаролот на СВР Велес, Ристо Самарџиев за[ „Прес24“.](https://press24.mk/)

Лицето било приведено во полициска станица и по целосно документирање на случајот против него ќе биде поднесена соодветна пријава.

<!--EndFragment-->