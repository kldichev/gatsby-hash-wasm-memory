---
title: "Ахмети се сретна со претседателот Бегај: Иднината на Скопје и Тирана е во ЕУ"
date: 2023-09-11T18:56:01.768Z
category: македонија
featured: true
featuredImage: ../img/ahmeti-begaj.jpg
author: Вардарски
---
<!--StartFragment-->

Претседателот на Демократската унија за интеграција, г-дин Али Ахмети денеска во Скопје се сретна со претседателот на Република Албанија, г-дин Бајрам Бегај кој престојува во Скопје во рамки на Процесот „Бердо-Бриони“.

Билатералните односи, евроинтеграциите, меѓусебната поддршка и процесот на уставните измени биле дел од разговорот на средбата меѓу Ахмети и Бегај.

Соработката меѓу двете земји е оценета на високо ниво во сите сфери, без отворени прашања.

Република Северна Македонија и Република Албанија веќе спроведуваат многу проекти заедно, вклучително и оние од економската и инфраструктурната сфера како што се Сувото пристаниште во Струга, заедничката гранична контрола, железницата што ќе ги поврзува двете земји, како и Коридорот 8.

Како особено важен е оценет патот на евроинтеграциите што го следат Скопје и Тирана.

Нашите две земји ги започнаа преговорите за членство во Европската Унија, а меѓусебната поддршка е повеќе од неопходна во овој клучен процес.

Дел од разговорот на оваа средба беше и процесот на уставнитр измени на кој претседателот Ахмети го информираше претседателот Бегај за сите досегашни прогреси и иницијативи, вклучително и формирањето на европскиот фронт.

<!--EndFragment-->