---
title: Удриле во зграда на ФСБ во Белгород
date: 2023-05-24T00:00:05.450Z
category: свет
featured: true
featuredImage: ../img/belograd-bhm.jpg
author: Вардарски
---
Неколку канали во „Телеграм“ објавија „воздушен напад“ и експлозија на непознат предмет во зградата на регионалната управа на Федералната служба за безбедност во Белгород.

Ова го објави украинскиот канал censor.net, рускиот провоен канал Rybar, повикувајќи се на свои неименувани извори (а потоа и неколку други „воени дописници“), антивоениот SOTA и про-Кремљ Readovka, повикувајќи се на локални извори.

Про-Кремљ социјалните мрежи открија дека зградата на ФСБ била нападната со дрон.

Засега нема официјална потврда.

Седиштето на ФСБ за Белгородскиот регион се наоѓа во трикатна сива зграда на улицата Преображенска бр. 47. Сајтот Censor.net објави фотографии, а Readovka објави видео на кое се гледаат противпожарни возила кои опкружуваат слична зграда.

Во понеделникот во регионот на Белгород беше воведен режим на „антитерористичка операција“, што генерално се толкува како забрана за ширење на какви било информации освен оние што доаѓаат од официјални извори.