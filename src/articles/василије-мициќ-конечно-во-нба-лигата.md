---
title: Василије Мициќ, конечно, во НБА лигата!
date: 2023-07-02T13:31:00.000Z
created_at: 2023-07-02T13:31:00.000Z
category: спорт
featured: true
featuredImage: ../img/vasilije-micic-basketball-sr-01.jpg
author: Гоце Кически
---

Еден од најдобрите европски плејмејкери Василије Мициќ на 29-годишна возраст ќе дебитира во НБА лигата, соопшти денеска американскиот новинар Ејдријан Воџнаровски.

Според него, досегашниот кошаркар на Анадолу Ефес постигнал тригодишен договор со Оклахома Сити Тандер за вкупно 23,5 милиони долари и ќе ја зголеми српската колонија во НБА.

Неодамна, тој стана клиент на менаџерската агенција Васерман по што можеше да се претпостави дека е подготвен за најсилната светска кошаркарска лига.

Мициќ заминува во НБА, не само како еден од најдобрите европски плејмејкери, туку и со две титули во Евролигата и две МВП признанија во елитното кошаркарско натпреварување. Оклахома, генерално има млад тим, па Србинот ќе биде еден од лидерите на своите исклучително талентирани соиграчи.
