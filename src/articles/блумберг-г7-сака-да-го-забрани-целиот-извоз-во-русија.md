---
title: "Блумберг: Г7 сака да го забрани целиот извоз во Русија"
date: 2023-04-20T23:53:13.646Z
category: свет
featured: true
featuredImage: ../img/frasjesjrzsnrfzxc.png.webp
author: Вардарски
---

Голем број клучни сојузници на Украина, вклучително и Соединетите Американски Држави, размислуваат да воведат речиси целосна забрана за извоз во Русија, пишува Блумберг.

Претставниците на Г7 разговараат за идејата пред самитот на лидерите на Г7 во Јапонија во мај, велат изворите. Се претпоставува дека, на крајот, слични забранувачки мерки ќе воведат и земјите-членки на ЕУ.

Предлогот се уште се дискутира и може да се промени, забележува Блумберг.

Таквиот пристап би можел целосно да го промени постоечкиот режим на санкции, забранувајќи ја продажбата на сите, освен мал список на дозволени стоки на Русија.

Според сегашните правила, режимот на санкции воведен против Москва функционира на сосема спротивен начин: стандардно, сите извози се дозволени, а ограничувањата се однесуваат само на одредени стоки.

Доколку лидерите на Г7 ги одобрат мерките за кои се разговараше на самитот во Јапонија, таму ќе биде договорена и листа на исклучоци од правилата за санкции. Според извори на Блумберг, тоа ќе вклучува лекови и храна.

Претходно во четвртокот „Фајненшл тајмс“ објави дека според официјални претставници на ЕУ, во блиска иднина нема да има нови санкции против Русија. Властите на западните земји веројатно ќе се ограничат на проширување на списокот на санкционирани лица и заострување на мерките против заобиколување на веќе усвоените ограничувања, се наведува во публикацијата.
