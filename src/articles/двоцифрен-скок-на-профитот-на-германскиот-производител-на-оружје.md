---
title: Двоцифрен скок на профитот на германскиот производител на оружје
date: 2023-03-18T00:00:51.132Z
category: свет
featured: true
featuredImage: ../img/burger.png.webp
author: Вардарски
---

Германскиот производител на оружје Рајнметал објави дека фискалната 2022 година ја завршил со двоцифрен раст на приходите и скок на нето добивката, заедно со рекордни заостатоци. Консолидираните приходи лани се зголемени за 13 отсто, на 6,41 милијарди евра.

Добивката пред камати и даноци (EBIT) е зголемена за 27 отсто, на 754 милиони евра. Оперативната маржа се зголеми од 10,5 отсто на 11,8 отсто, објави компанијата. Нето добивката скокна за 61 отсто, достигнувајќи 469 милиони евра, се вели во деловниот извештај објавен во четвртокот.

Добивката по акција е 10,82 евра и е за 4,10 евра поголема од 2021 година.

Извештајот покажа дека нереализираните нарачки на Рајнметал минатата година достигнале 26,6 милијарди евра, што е најголема вредност од основањето на компанијата.

Во фискалната 2023 година, групацијата очекува приходи во опсег од 7,4 до 7,6 милијарди евра, што би значело зголемување од речиси 16 до 19 отсто. Тој предвидува и раст на оперативната маржа на околу 12 проценти.

Врз основа на резултатите од работењето во фискалната 2022 година, компанијата најави дека на годишното собрание на 9 мај ќе предложи зголемување на дивидендата за едно евро, на 4,30 евра по акција.
