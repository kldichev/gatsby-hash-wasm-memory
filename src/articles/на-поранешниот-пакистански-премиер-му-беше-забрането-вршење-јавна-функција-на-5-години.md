---
title: На поранешниот пакистански премиер му беше забрането вршење јавна
  функција на 5 години
date: 2023-08-09T19:00:55.170Z
category: свет
featured: true
featuredImage: ../img/9-pakistanci.jpg
author: Вардарски
---
Поранешниот пакистански премиер Имран Кан доби забрана од страна на изборните власти во земјата да извршува јавна функција на пет години, јавува Би-Би-Си.

Одлуката ја објави Изборната комисија на Пакистан три дена откако Кан беше осуден на три години затвор за корупција.

Кан ќе биде суспендиран како пратеник и нема да може да се кандидира за јавна функција до 2028 година.

Потсетуваме дека тој тврди дека обвиненијата против него се политички мотивирани.

Но, пакистанската влада негираше каква било политичка мотивација во неговото апсење и изрекување на пресудата.

Мариум Ауранџеб, пакистанската министерка за информации и радиодифузија, изјави за Би-Би-Си пред објавувањето: „Треба да бидете одговорни за вашите постапки според законот. Ова нема никаква врска со политиката. треба да биде уапсен“.