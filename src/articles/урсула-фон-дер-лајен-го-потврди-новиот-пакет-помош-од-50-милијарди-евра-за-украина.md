---
title: Урсула фон дер Лајен го потврди новиот пакет помош од 50 милијарди евра
  за Украина
date: 2023-06-21T19:15:57.750Z
category: свет
featured: true
featuredImage: ../img/9-15-forld-pot-pom-ukr.jpg
author: Вардарски
---
Европската комисија одобри финансиска резерва за следните четири години во износ од 50 милијарди евра за помош на Украина. Претседателката на ЕК Урсула фон дер Лајен појасни дека ова ги вклучува и заемите и грантови.

Фонд дер Лајен нагласи дека во последните години Европа се соочува со криза која го достигна својот врв со војната на Русија против Украина. Многу болно ги почувствувавме последователните потреси: пораст на цените на енергијата, повисока инфлација, повисоки каматни стапки. Значи, ние сме во сосема поинаков свет во однос на 2020 година кога преговаравме за повеќегодишната финансиска рамка, посочи таа.

Според неа, резервата пред се ќе обезбеди перспектива и предвидливост за нашите партнери во Украина. Ова треба да ги стимулира и другите донатори да ги зголемат своите напори. Оваа финансиска резерва ќе ни овозможи навистина да ја калибрираме нашата финансиска поддршка во зависност од развојот на ситуацијата на терен, додаде таа.