---
title: Марјан од „Доказ.мк“ останува уште 30 дена во притвор
date: 2023-02-18T08:50:17.844Z
category: македонија
featured: true
featuredImage: ../img/marjandokaz.jpg.webp
---

Основното јавно обвинителство Скопје поднесе Обвинителен предлог против Стаменковски кој се товари дека преку веб-портал во негова сопственост, сторил повеќе кривични дела: ширење расизам и ксенофобија, уцена, пиратерија и злоупотреба на лични податоци.

Марјан Стаменковски сопственикот на веб-порталот „Доказ М“, доби нови 30 дена притвор. Во притвор во истражниот затвор „Скопје“ во Шуто Оризари, Стаменковски ќе остане до втората половина на март.

Стаменковски се противел на оваа мерка, но неговата жалба до Кривичниот суд била одбиена како неоснована. Кривичниот совет при Кривичниот суд е дециден дека не може да му се определи поблага мерка на Стаменковски бидејќи тој може да се даде во бегство.

„Предметот бил оформен по поднесени кривични пријави против обвинетиот од повеќе жртви во текот на 2022 и од почетокот на 2023 година, а во врска со објавени содржини на веб порталот во негова сопственост“, информира ОЈО Скопје.
