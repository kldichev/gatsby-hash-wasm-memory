---
title: "Ковачевски – Хан: Сигурна европска иднина значи политичка и економска
  стабилност за Северна Македонија"
date: 2023-09-15T09:01:15.352Z
category: македонија
featured: true
featuredImage: ../img/kovaceski-han.jpg
author: Вардарски
---
<!--StartFragment-->

Премиерот Димитар Ковачевски во рамки на третиот Скопски економски и финансиски форум (СЕФФ) оствари средба со еврокомесарот за буџет и администрација, Јоханес Хан.

На средбата на која присуствуваше и евроамбасадорот Дејвид Гир, во фокус на разговорите беа евро-интегративните процеси на Северна Македонија и важноста од претстојниот процес на усвојување на уставните измени.

На средбата беше нотирано дека процесот на интеграција значи и темелни промени, усогласување на институционалните, економските и правните рамки со законите, регулативите, стандардите и политиките на ЕУ. Тоа ќе овозможи раст на БДП, намалување на невработеноста, пристап до пазарот на ЕУ, кој опфаќа над половина милијарда граѓани во економија со бруто домашен производ (БДП) од околу 13 трилиони евра, раст на странските директни инвестиции, раст на минималната и просечната плата, како и зајакнување на политичката стабилност, безбедност и општото меѓународно позиционирање.



<!--EndFragment-->