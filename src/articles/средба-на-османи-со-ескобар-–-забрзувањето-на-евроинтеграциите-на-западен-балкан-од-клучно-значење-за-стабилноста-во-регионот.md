---
title: Средба на Османи со Ескобар – забрзувањето на евроинтеграциите на Западен
  Балкан од клучно значење за стабилноста во регионот
date: 2023-07-08T15:47:34.524Z
category: македонија
featured: true
featuredImage: ../img/osmani-esk-srd.jpg
author: Вардарски
---
<!--StartFragment-->

Актуелните состојби во Западен Балкан беа во фокусот на разговорите на денешната средба меѓу министерот за надворешни работи Бујар Османи и заменик помошник државен секретар за европски и евроазиски прашања и специјален претставник на САД за Западен Балкан, Габриел Ескобар.

Османи на средбата потенцирал дека забрзувањето на евроинтегративните процеси на земјите од Западен Балкан е од клучно значење за зачувување на стабилноста во регионот.

Било разговарано и за потребата од забрзување на евроинтегративните процеси на Македонија и земјите од регионот како споделена стратешка цел.

„На средбата стана збор и за развојот на билатералните односи во рамки на Стратешкиот дијалог, како и за целокупната поддршка за зајакнување на демократските институции, напредок во владеењето на правото и борбата против корупција“, **соопштија од МНР**.

<!--EndFragment-->