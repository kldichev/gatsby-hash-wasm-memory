---
title: Жена од Еквадор „воскресна“ пред нејзиниот погреб
date: 2023-06-14T15:00:54.930Z
category: свет
featured: true
featuredImage: ../img/5-zena-voskresna-grob.jpg
author: Вардарски
---
Болница во Еквадор е предмет на владина истрага по инцидентот во кој 76-годишна жена која беше прогласена за мртва излезе жива. Роднините на пензионираната медицинска сестра Бела Монтоја останале запрепастени кога таа тропнала во нејзиниот ковчег за време на нејзиниот погреб. Инцидентот се случил во болница во централниот град Бабахојо.

Синот на Бела Монтоја, Жилберто Барбера, изјави дека тоа ги исплашило сите и додаде дека состојбата на неговата мајка е се уште сериозна. Еквадорското Министерство за здравство соопшти дека Бела Монтоја била примена на одделот за интензивна нега во болницата Мартин Иказа во понеделникот додека го истражувале случајот. Во соопштението на министерството се вели дека е формиран технички комитет кој ќе го разгледа начинот на кој болницата ги издавала потврдите за смрт.

Според првичните извештаи, Бела Монтоја била примена во болница во петокот со сомневање за мозочен удар и кардиопулмонален застој. Кога не реагирала на CPR, лекарот на повик констатирал смрт. Семејството ја однело во погребално претпријатие, но за време на погребот во петокот слушнале чудни звуци и ја затекнале како тешко дише. Барбера рече дека итно ја вратиле нејзината мајка во болница, но нејзината состојба е сè уште сериозна.

Нема детали за лекарот кој погрешно констатирал смрт на жената. Еквадорските медиуми го одбележаа инцидентот со наслови кои го слават „воскреснувањето“ на Бела Монтоја. Синот на пациентката вели дека мајка му е на кислород и срцето и е стабилно, а лекарите не предвидуваат позитивна прогноза.