---
title: Швајцарскиот претседател го осуди „военото лудило“ против испраќањето
  оружје во Украина
date: 2023-03-12T23:02:53.231Z
category: свет
featured: true
featuredImage: ../img/1991svarc.png.webp
author: Вардарски
---

Швајцарскиот претседател Ален Берсет, посветен на неутралноста на својата земја и силен противник на испраќањето оружје во Украина, го осуди „лудилото на војната“, според неговото интервју за неделното издание на весникот Ноје Цуерхер Цајтунг (НЗЗ).

- Тоа воено лудило го чувствувам во некои кругови. И јас сум многу загрижен поради тоа бидејќи тоа чувство почива на краткорочна визија, рече Берсет, додавајќи дека швајцарското оружје не треба да се користи во војни.

Социјалдемократскиот претседател од кантонот Фрибург истакна дека ставот на Федералниот совет по ова прашање е многу јасен.

- Го разбирам и го почитувам фактот дека другите земји имаат поинакво гледиште, но треба да се почитува и швајцарската гледна точка, рече шефот на државата.

– Едноставно да се каже дека сега ситуацијата е поинаква и дека Швајцарија мора се да промени без да внимава на своите правни основи, тоа не е можно, децидно рече претседателот.

Имено, дискусијата за неутралноста на Швајцарија трае уште од руската инвазија на Украина на 24 февруари минатата година.

Швајцарија, која не е членка на ЕУ, ги воведе сите санкции на европскиот блок против Москва, оценувајќи дека се компатибилни со неутралноста на земјата, но Берн ги отфрла барањата на Германија, Шпанија и Данска да им се дозволи да го пренасочуваат увезеното швајцарско оружје. и муниција за Украина.

Неколку иницијативи беа поднесени пред парламентот за релаксирање на тие правила, но ќе поминат месеци пред да се донесе одлука.

За време на посетата на ОН, Берсет рече дека ова не е момент за промени и не можеме да правиме исклучоци, бранејќи ја традиционално мудрата и одмерена позиција на неговата земја.
