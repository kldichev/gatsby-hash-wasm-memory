---
title: Украина го зајакнува северниот фронт поради вагнерите во Белорусија
date: 2023-07-01T19:00:33.746Z
category: свет
featured: true
featuredImage: ../img/9-ukr-zajaknuva-front.jpg
author: Вардарски
---
Украинскиот претседател Володимир Зеленски и наредил на високата воена команда да го зајакне северниот воен сектор на Украина, пишува Ројтерс.

Наредбата доаѓа по пристигнувањето на лидерот на руската приватна воена компанија „Вагнер“ Евгениј Пригожин во Белорусија.

Зеленски посочи дека на состанокот со владините и воените лидери го слушал извештајот на украинското разузнавање за ситуацијата во Белорусија - северниот сосед на Украина.

„Одлуката е врховниот командант Валериј Залужни и командантот на обединетите сили на вооружените сили на Украина, генерал-полковник, да спроведат збир на мерки за зајакнување во оваа насока“, истакна тој во „Телеграм“, без. сепак, спомнувајќи го шефот на „Вагнер“.

Во вторникот, Пригожин полета од Русија во Белорусија, според договорот постигнат со посредство на белорускиот претседател Александар Лукашенко, со кој беше ставен крај на бунтот на платениците Вагнер во Русија во саботата.

Медиумите објавија дека групата може да постави нова база на празна воена локација во близина на градот Асиповичи, на околу 90 километри од главниот град на Белорусија, Минск.

Зеленски изјави дека на средбата се разговарало и за ситуацијата во другите области на фронтот, снабдувањето со артилериски гранати, како и за напредокот на украинските војници против руските окупаторски сили.

Откако минатата година ги истурка Русите од северните региони, Украина спроведе мерки за заострување на одбраната на границата со Белорусија, близок руски сојузник.