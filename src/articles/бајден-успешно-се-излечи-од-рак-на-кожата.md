---
title: Бајден успешно се излечи од рак на кожата
date: 2023-03-03T22:53:11.826Z
category: свет
featured: true
featuredImage: ../img/bajden.png.webp
author: Вардарски
---

Американскиот претседател Џо Бајден беше подложен на биопсија на кожата во февруари, која покажа дека лезијата на неговите гради е карцином на базалните клетки, вообичаен тип на рак и целото канцерогено ткиво е отстрането, изјави во петокот лекарот од Белата куќа, Кевин О'Конор.

– Бајден и понатаму ќе биде под надзор на дерматолог, но местото на биопсијата е заздравено и повеќе не треба да се лекува, изјави докторот.

Лекарите минатиот месец рекоа дека Бајден (80) е здрав и способен за должност.

Во писмото објавено од Белата куќа, О'Конор истакна дека лезиите на базалниот рак на кожата немаат тенденција да метастазираат.

- Местото за биопсија е добро заздравено. Не е потребен дополнителен третман, рече тој.
