---
title: "Ковачевски: Ќе направам сѐ за членство во ЕУ до 2030"
date: 2023-06-25T13:23:23.200Z
category: македонија
featured: true
featuredImage: ../img/kovacevski-2030-eu.jpg
author: Вардарски
---
Социјалдемократскиот сојуз денеска одржува трибина во Куманово, од каде лидерот и премиер на државата, Димитар Ковачевски, порача дека оваа владејачка партија води правилни и државнички политики и дека ќе направи сѐ за Северна Македонија да оди напред кон ЕУ.

Во контекст на Европската Унија, тој вели дека пред нас е историска шанса, која не смееме да ја пропуштиме.

> „Интересот на земјата, на народот мора да го стави на прво место, макар еднаш. Не може да си дозволи една партија да не биде дел од ниту еден државнички процес, да не поддржи ниту една одлука важна за иднината на државата. Сите ние имаме одговорност пред граѓаните и пред земјата. Заедно треба да застанеме, рамо до рамо, и заедно да го браниме државниот интерес. Ние ќе продолжиме со нашата посветеност и со нашата работа, нашата рака за дијалог останува подадена. Ние сме на вистинскиот пат и сега е време да се продолжи по вистинскиот пат. Разликата е помеѓу изолација и интеграција во ЕУ. Пред сите нас е историска шанса да го продолжиме европскиот пат на земјата за што имаме досега невидена и силна поддршка од нашите стратешки партнери, ЕУ и САД“,
>
> кажа Ковачевски на трибината „МК во ЕУ до 2030, Резултати што прават разлика“ во Куманово.

<!--EndFragment-->