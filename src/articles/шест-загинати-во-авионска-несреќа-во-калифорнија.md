---
title: Шест загинати во авионска несреќа во Калифорнија
date: 2023-07-10T17:00:27.911Z
category: свет
featured: true
featuredImage: ../img/7-6-zag-avion.jpg
author: Вардарски
---
Шест лица загинаа кога мал авион се урна и се запали во поле за време на вториот обид да слета во магла на аеродром во Јужна Калифорнија, САД, во саботата рано наутро, јавува АП.

Деловниот авион Chesna C550 се урна во 4:15 часот, на околу 130 километри југоисточно од Лос Анџелес, според Федералната управа за авијација.

На пожарникарите им требаше повеќе од еден час за да го изгаснат пожарот северно од аеродромот во Француската долина, соопшти противпожарната служба на округот Риверсајд.

Жртвите не беа веднаш идентификувани.

Податоците од веб-страницата за следење на авионот покажаа слаба видливост во моментите пред падот.

Пет истражители на НТСБ пристигнаа на местото на несреќата подоцна во саботата. Прелиминарниот извештај се очекуваше за околу 15 дена.