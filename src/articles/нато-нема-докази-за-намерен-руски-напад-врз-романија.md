---
title: "НАТО: Нема докази за намерен руски напад врз Романија"
date: 2023-09-08T13:00:01.029Z
category: свет
featured: true
featuredImage: ../img/3-stoltenberg.jpg
author: Вардарски
---
НАТО нема докази дека Русија „намерно“ ја нападнала Романија. Ова го изјави генералниот секретар на Алијансата, Јенс Столтенберг, цитиран од „Ројтерс“.

Тој посочи дека се чекаат резултатите од истрагата која е во тек.

Неговата изјава дојде откако Украина пред неколку дена објави дека неодреден број руски дронови Шахед експлодирале на романска територија за време на нападот на Москва врз украинското пристаниште Измаил на реката Дунав.

Меѓутоа, Романија подоцна ги отфрли овие тврдења. Таа потврди дека имало нови руски напади против Украина многу блиску до нејзините граници - тие биле регистрирани на 800 метри од нејзината територија.

Откако во јули беше прекинат договорот за жито што му овозможи на Киев да го извезува своето жито преку Црното Море, Русија го интензивираше бомбардирањето на југозападна Украина, која граничи со Романија. Оваа област има пристаништа и инфраструктура клучни за трговијата со жито.