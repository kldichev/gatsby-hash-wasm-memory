---
title: "Пендаровски: Да ја прекинеме културата на неказнивост, повикувам на брзо
  и ефикасно расчистување на случајот на Онкологија"
date: 2023-09-04T10:03:28.830Z
category: македонија
featured: true
featuredImage: ../img/pendarovski.jpg
author: Вардарски
---
<!--StartFragment-->

Фрапантни и згрозувачки се јавно достапните информации за сомнежите за злоупотреба на терапијата за лицата болни од рак. Наместо на тие лица соочени со најтешката дијагноза да им пружи целосна поддршка и заштита, здравствениот систем очигледно потфрлил, со што е изгубена довербата не само кај тие болни, туку е доведен во прашање и квалитетот на лекување на секој иден пациент, изјави претседателот **Стево Пендаровски** по повод случувањата на Универзитетската клиника за радиотерапија и онкологија.



<!--EndFragment--><!--StartFragment-->

Пендаровски ги поздрави досега преземените дејствија од страна на Јавното Обвинителство и Министерството за внатрешни работи. Тој повика на брзо и ефикасно комплетирање на истрагата и на судско-обвинителско процесуирање без селективност и соодветна казна за сите за кои ќе биде докажано дека сториле тешки дела против здравјето на луѓето.

<!--EndFragment--><!--StartFragment-->

> Крајно време е системот да потврди дека сме способни во пракса, а не само со зборови да се справуваме со тешките облици на организиран криминал и корупција и конечно да ја прекинеме културата на неказнивост за сериозни прекршувања на законите – вели претседателот и додаде дека никогаш нема бидеме вистинско европско општество со одолговлекување на судските постапки и отсуство на лична одговорност.

За здраво општество, Пендаровски порача дека ни треба правна држава во пракса, не на хартија.

> Потполно го разбирам гневот на граѓаните кои повикуваат на мирни протести, барајќи одговорност од оние кои заработувале на маките на најтешко болните наши граѓани.

<!--EndFragment-->