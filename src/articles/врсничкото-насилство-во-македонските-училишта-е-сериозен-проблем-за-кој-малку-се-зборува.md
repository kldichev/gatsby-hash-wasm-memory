---
title: Врсничкото насилство во македонските училишта е сериозен проблем за кој
  малку се зборува
date: 2023-08-21T12:28:10.339Z
category: македонија
featured: true
featuredImage: ../img/vr-nas-uc.jpg
author: Вардарски
---
<!--StartFragment-->

Врсничко насилство е проблем чие решавање е комплексно и бара системски ангажман а истото честопати минува не забележано од надлежните особено кога станува збор за насилствата во училиштата меѓу децата но и на интернет.



<!--EndFragment--><!--StartFragment-->

Ова меѓудругото се наведува во текст на[ „Балкан инсајт“](https://balkaninsight.com/macedonia-home/) кој пишува дека Македонија и Србија се соочуваат со сериозни проблеми кога станува збор онлајн „булингот“ врз децата а родителите според медиумот се оние кои секогаш последни го дознаваат проблемот.

Имено, медиумот посочува дека според резултатите од истражувањето спроведено во земјава, македонските родители честопати последни дознаваат за малтретирањето и/или онлајн насилството на кое се изложени нивните деца.

Степенот до кој проблемот е занемарен може да се види од фактот што полицијата што го покрива поширокиот регион на Струмица вели дека моментално нема поплаки за насилство од врсници во нивните евиденциони книги иако медиумите во минатото токму за тој регион пишуваа за неколку случаи на оваа тема.

**Мите Стојанов**, родител од Струмица, вели дека тој и другите родители се задолжиле да го изнесат ова прашање јавно.

> – Како совет на родители во нашето училиште поведуваме иницијативи отворено да зборуваме на оваа тема. Класните раководители, со помош на експерти, организираат едукативни работилници, дебати. Доколку се разговара на оваа тема кои се можните последици за жртвата, како да се спречи тоа, кои се санкциите за сторителите но и за тоа како третите лица да бидат охрабрени да пријават доколку забележат случаи на онлајн насилство – вели Стојанов.

Според пишувањата учениците во Македонија се колебаат да зборуваат за феноменот, потврдувајќи само дека за ова прашање се разговара формално и неформално во училиштата.

Масакрот во училиштето во мај во Србија не само што ја потресе тамошната јавност туку и поширокиот регион. Во Македонија, владата издаде 10 препораки за училиштата, општините, социјалните служби и другите релевантни државни органи како да се спречи врсничкото насилство.

<!--EndFragment-->