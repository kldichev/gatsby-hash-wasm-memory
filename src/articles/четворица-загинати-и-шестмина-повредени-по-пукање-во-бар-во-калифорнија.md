---
title: Четворица загинати и шестмина повредени по пукање во бар во Калифорнија
date: 2023-08-26T05:00:10.479Z
category: свет
featured: true
featuredImage: ../img/7-pol-sad.jpg
author: Вардарски
---
Четири лица, вклучително и вооружен маж, се убиени во пукање во бар во округот Оринџ, Калифорнија, соопшти во средата канцеларијата на локалниот шериф, цитирана од Ројтерс.

Уште шест лица се во болница откако вооружен маж отвори оган во барот Кукс Корнер во кањонот Трабукон, соопшти канцеларијата на шерифот на округот Оринџ во објава на Х, порано познат како Твитер.

Си-Би-Ес Лос Анџелес, кој прв го пријави пукањето, првично објави пет мртви. Според информациите, во локалот пукал вооружен маж - најверојатно поранешен полицаец. Набргу потоа пукачот бил застрелан од полицијата.

Шерифот не објави детали за стрелецот или како бил убиен. Кабинетот на гувернерот на Калифорнија соопшти дека ја следи ситуацијата.