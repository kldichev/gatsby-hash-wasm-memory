---
title: "Германија до Македонија: Вклучете ги Бугарите во уставот, во спротивно
  нема да има преговори со ЕУ"
date: 2023-07-05T15:35:46.927Z
category: македонија
featured: true
featuredImage: ../img/5-35-ger-do-mk.jpg
author: Вардарски
---
Влеговме во одлучувачката фаза за измените во Уставот на Република Северна Македонија. Сите сакаме Бугарите да бидат запишани во основниот закон. И ова нека биде конечно. Но, за да се случи ова, парламентот во Скопје мора да постигне мнозинство, изјави за БНР специјалниот пратеник на германската федерална влада за Западен Балкан, Мануел Сарацин.

За Република Северна Македонија ова лето треба да биде лето на вистината. Крајно време е за земјата, но и за ЕУ, и исклучително е важно да се има одговор. Нашиот предлог го дадовме пред една година и оттогаш чекаме одговор од Скопје. Нема да има други преговори, друга понуда. Друга зделка нема да има, истакна Мануел Сарацин.

Го кажувам секогаш кога сум во Скопје. Можете да ја прифатите оваа понуда или не. Но, нема да има нови преговори. И да се појават идеи за нови преговори со Бугарија, ние нема да ги поддржиме. Нема да ја менуваме преговарачката рамка. Во спротивно, тоа ќе се претвори во бескрајни преговори само затоа што некаде има нова влада. Време е за јасност. Нормално дека ќе ја прифатиме одлуката на Скопје. Но, мислам дека дојде време за одговор. Се надевам дека годинава ќе се смени Уставот, но повторно велам - време е за одговори, рече специјалниот пратеник.