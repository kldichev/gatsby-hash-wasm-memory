---
title: Во Ерменија е приведен лидер на опозицијата
date: 2023-09-23T09:45:03.067Z
category: свет
featured: false
featuredImage: ../img/11-45-arm-prot.jpg
author: Вардарски
---
Ерменската полиција во петокот наутро приведе еден од лидерите на опозицијата, шефот на блокот „Мајка Ерменија“, Андраник Теванјан, пренесе Интерфакс.

Според извештаите, Теванјан и група негови приврзаници биле приведени во центарот на градот за време на протестите придружени со блокади на улиците.

Ерменската опозиција вчера најави почеток на масовни протестни акции со кои се бара оставка од премиерот Никол Пашинјан.

Пред тоа, опозицијата најави формирање на национален комитет за координирање на активностите за отстранување на Пашинјан и неговата влада. И пратеникот од фракцијата „Ерменија“ Ишхан Сагателијан најави дека парламентарната опозиција иницирала процес на импичмент на Пашинјан.

Во четвртокот, премиерот Пашинјан во видео обраќање до нацијата објави дека агенциите за спроведување на законот во земјата ќе реагираат остро и брзо на митинзите на опозицијата.

Внатрешната политичка тензија во Ерменија се совпаѓа и со кризата во односите меѓу Ерменија и Азербејџан поради ескалацијата во Нагорно Карабах. Премиерот Никол Пашинјан утринава изјави дека има надеж за позитивен напредок, но засега ситуацијата останува крајно тензична. Тоа овозможува и евакуација на жителите од Карабах во Ерменија.

Во моментов нема директна закана за животот на населението во Нагорно-Карабах, но ситуацијата е динамична и може да се промени во секој момент, предупреди Пашинјан.