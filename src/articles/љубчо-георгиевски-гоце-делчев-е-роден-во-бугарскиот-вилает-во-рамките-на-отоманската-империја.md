---
title: "Љубчо Георгиевски: Гоце Делчев е роден во бугарскиот вилает во рамките
  на Отоманската империја"
date: 2023-08-06T18:53:39.866Z
category: македонија
featured: true
featuredImage: ../img/ljubco-georgievski.jpg
author: Вардарски
---
<!--StartFragment-->

Во колумната за бугарскиот портал [mediapool.bg](https://www.mediapool.bg/horata-sa-shokirani-ot-zaev-zashtoto-ne-poznavat-minaloto-news315080.html) , поранешниот македонски премиер, кој за бугарите во 90-те беше „најголемиот бугарски ас“, меѓу другото вели:

**„Јас бев војник во Штип. Цело време бевме убедувани дека мора да се бориме против Бугарија, дека таа може да не нападне во секој момент.**

**Не ни рекоа да пазиме од Грците, Албанците, Американците или Русите. Само од Бугарија. Ни беше кажано како да се однесуваме, како да ги закопчуваме кошулите, предупредувајќи нè дека вградените бугарски агенти само чекаат да снимаат пијани југословенски војници како дел од оваа пропаганда, што беше достапна дури и во училиштата.“**

Исто така се осврнува на Гоце делчев , за кого речиси индиректно посочува дека е Бугарин па вели:

**„„Можеби цело време сè уште криеме некои работи околу Гоце Делчев и не сакаме да зборуваме за нив. Што го прави Гоце Делчев заеднички херој на Македонија и Бугарија? Прво, Гоце Делчев е роден во бугарскиот вилает во рамките на Отоманската империја. Ова го покажуваат документите, неговите браќа, неговите родители – па тој израснал во оваа средина. Второ – основно училиште студирал во егзархијата.**

**После тоа студирал во Солунското бугарско средно училиште, каде учеле сите револуционери. Оттаму отишол да учи да биде бугарски офицер во бугарското воено училиште. После тоа станал учител во Бугарската егзархија. Но, зошто го криеме овој дел од македонската историја? Ние само велиме дека тој бил учител. И тој, и Даме, и Ѓорче, и Пере Тошев и Никола Карев – сите беа учители во бугарската егзархија “**.

<!--EndFragment-->