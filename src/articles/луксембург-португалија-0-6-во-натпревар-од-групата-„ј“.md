---
title: Луксембург - Португалија 0:6 во натпревар од групата „Ј“
date: 2023-03-27T00:03:14.161Z
category: спорт
featured: true
featuredImage: ../img/golroanld.png.webp
author: Вардарски
---

Португалија ја забележа втората победа во квалификациите за Европското првенство, откако вечерва го совлада Луксембург со 6-0 на гостински терен, а два од погодоците постигна Кристијано Роналдо.

Роналдо во деветтата минута ја започна голгетерската серија на Португалија. Потоа следеа головите на Жоао Феликс (15') и Бернардо Силва (18'), а четвртина час пред паузата, Кристијано го постигна својот втор гол на натпреварот, па Португалецот отиде во соблекувалната со водство од 4 гола.

Во вториот дел беа постигнати уште два гола. Најпрвин Отавио зголеми на 5-0 во 77. минута, а набргу потоа Рафаел Леао промаши пенал. Напаѓачот на Милан сепак се реваншираше за неговото промашување од белата точка и во 88. минута ги постави конечните 0:6.
