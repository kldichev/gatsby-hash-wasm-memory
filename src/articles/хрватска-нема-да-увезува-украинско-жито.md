---
title: Хрватска нема да увезува украинско жито
date: 2023-09-20T19:30:57.305Z
category: свет
featured: true
featuredImage: ../img/9-30-plenkovic.jpg
author: Вардарски
---
Хрватскиот премиер Андреј Пленковиќ изјави дека неговата земја нема да увезува украинско жито и не ја исклучи забраната за таков увоз, слично како во Полска, Унгарија и Словачка, пишува „Политико“.

„Позицијата и желбата на Хрватска е дека ние сме транзитна земја, а не земја која прима огромни количини украинско жито, што е поевтино од нашето, што би значело дека нашите земјоделци би биле во неволја“, рече Пленковиќ. Хрватската национална новинска агенција ХИНА.

Киев во понеделникот започна правна постапка против трите земји од Европската унија во Светската трговска организација поради нивното одбивање да ја укинат забраната за украинските земјоделски производи.

Полска, Унгарија и Словачка воведоа еднострани забрани за да ги заштитат своите домашни земјоделски индустрии од порастот на евтиниот извоз на жито од Украина, пркосејќи ѝ на Европската комисија, која минатиот петок одлучи да дозволи продажба на украинско жито низ ЕУ.

На прашањето дали Хрватска ќе воведе таква забрана, Пленковиќ не одговори, но повтори дека хрватските пристаништа во моментов го олеснуваат преминувањето на украинското жито во трети земји, според извештаите.

Хрватска ѝ понуди користење на своите поморски пристаништа на Украина, додека пристапот до украинските пристаништа на Црното Море е блокиран од Русија поради тековната војна.

Не е познато колку жито се извезува преку хрватските пристаништа, но рутата е „веќе популарна“, рече првиот заменик-премиер на Украина Јулија Свириденко претходно овој месец.