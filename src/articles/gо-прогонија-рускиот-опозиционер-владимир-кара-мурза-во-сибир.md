---
title: Gо прогонија рускиот опозиционер Владимир Кара-Мурза во Сибир
date: 2023-09-25T19:00:40.221Z
category: свет
featured: true
featuredImage: ../img/9-muzar.jpg
author: Вардарски
---
Рускиот опозиционер Владимир Кара-Мурза бил префрлен во затвор со максимална безбедност во Сибир и сместен во мала казнена ќелија. Ова го соопшти неговиот адвокат, цитиран од Асошиејтед прес.

42-годишниот критичар на Кремљ беше осуден за предавство на почетокот на оваа година бидејќи јавно ја осуди руската војна во Украина. Тој доби казна од 25 години затвор. Кара-Мурза пред неколку дена беше префрлен во максимално безбедносна казнена колонија во сибирскиот град Омск.

Владимир Кара-Мурза е близок соработник на опозицискиот лидер Борис Немцов, кој беше убиен во 2015 година. Тој преживеа два обиди за труење во 2015 и 2017 година, за што го обвини Кремљ.

Кара-Мурза ги отфрли обвиненијата против него и ги нарече казна за противењето на претседателот Владимир Путин. Тој ги спореди кривичните судења во Русија со оние во времето на Јосиф Сталин.