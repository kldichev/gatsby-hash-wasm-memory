---
title: Струшкиот суд ненадлежен да одлучува за дивата депонија
date: 2023-09-08T15:03:50.994Z
category: македонија
featured: true
featuredImage: ../img/struska-deponija.jpg
author: Вардарски
---
<!--StartFragment-->

По две години судски процес, струшкиот суд се изјасни како ненадлежен да одлучува за струшката депонија. Од Здружението на млади правници, подносители на првата граѓанска тужба за дива депонија, поднесоа жалба до Апелација, но доколку и таму нема позитивен одговор, најавија тужба и до Стразбур. Во овој судски процес тужени беа Министерство за животна средина, општина Струга и комуналното претпријатие…



<!--EndFragment--><!--StartFragment-->

Првата граѓанска тужба во земјава поднесена за дивата депонија во Струга е отфрлена. Основниот суд Струга се изјасни како надлежен да одлучува по однос на депонијата, поради немање на стварна (судска) надлежност.

Ваква одлука судот ја донесе по две години откако започна судскиот процес со бројни одлагања и одржани седум рочишта, а беа изведени и докази со увид на самото место.

Според адвокатите обврска на судот е уреденоста на тужбата да ја оценува во фаза на претходно испитување, пред почетокот на судскиот процес.

**„Значи тоа е во моментот кога тужбата ќе стигне кај судијата да решава по неа пред да поднесе одговор за одговор на тужба кај тужените. Во конкретниот случај ние имаме таква одлука донесена по две години и седум одржани рочишта што е апсолутно недозволиво однесување“, вели Глигор Ќатоски**, **адвокат**.

Од Здружението на млади правници велат не се откажуваат, поднесоа жалба до Апелација, но доколку и таму нема позитивен одговор најавија тужба и до Стразбур.

**„Ние не се обесхрабруваме продолжуваме со борбата имаме право на жалба го искористивме на оваа пресуда. Дадовме наши аргументи, дадовме пракса на самиот Апелациски суд Битола којшто решава по вакви прашања. Спремни сме да поведеме соодветна постапка и пред Европскиот суд за човекови права“, додава Ќатоски**.

Со направеното вештачење за струшката депонијата, која е во самиот град беше утврдено дека ја загадува почвата, реката Црн Дрим, Охридското езеро со што предизвикува штетни последици врз здравјето на луѓето. Во овој судски процес тужени беа Министерство за животна средина, општина Струга и комуналното претпријатие.

<!--EndFragment-->