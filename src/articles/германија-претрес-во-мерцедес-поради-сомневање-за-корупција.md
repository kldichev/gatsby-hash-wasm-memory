---
title: "Германија: Претрес во Мерцедес поради сомневање за корупција"
date: 2023-03-21T23:49:20.472Z
category: свет
featured: true
featuredImage: ../img/bkmercedes.png.webp
author: Вардарски
---

Канцелариите во зградата на компанијата Мерцедес-Бенц во Синделфинген, во близина на Штутгарт, беа претресени како дел од истрагата против двајца менаџери на компанијата кои беа обвинети за корупција.

Акцијата се спроведува поради сомневање за корупција при деловни процеси, соопшти државното правобранителство во Штутгарт.

Германските медиуми пишуваат дека се работи за истрага против двајца менаџери на Мерцедес-Бенц кои примиле мито во износ од милиони во замена за обезбедување договори за добавувачи.

Осомничените се заслужни што успеале да влијаат на изборот на одредени добавувачи, пренесуваат медиумите.

При претресот, кој беше извршен на крајот на минатата недела, во одделенијата за набавки се одземени еден мобилен телефон и еден компјутер.

Компанијата соопшти дека претресот е извршен на иницијатива на самиот Мерцедес-Бенц.

„Мерцедес-Бенц е жртва во овој случај и пријавата ја поднесовме самите“, соопштија од автомобилскиот концерн.

Според некои германски медиуми, раководството одбило да каже колкава е сумата, а воедно да потврди дека станува збор за најголемиот корупциски случај во историјата на компанијата.
