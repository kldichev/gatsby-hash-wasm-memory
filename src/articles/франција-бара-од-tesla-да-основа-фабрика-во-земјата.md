---
title: Франција бара од Tesla да основа фабрика во земјата
date: 2023-06-15T18:00:02.662Z
category: свет
featured: true
featuredImage: ../img/8-fr-saka-fab-tesla.jpg
author: Вардарски
---
Франција сака Tesla да ја изгради својата следна гигафабрика во земјата. Ова го соопшти францускиот министер за дигитализација, цитиран од Ројтерс.

Претседателот Емануел Макрон се подготвува да се сретне со Илон Маск по втор пат за нешто повеќе од еден месец. Франција им се додворува на кинеските гиганти за електрични автомобили BYD и Tesla, барајќи од нив да градат фабрики во земјата.

Би било одлично да имаме фабрика на Тесла во Франција. Се вложи многу труд и енергија за да се осигураме дека тоа е можно и дека може да се случи, истакна министерот Жан-Ноел Баро. Инвестиравме во цел сектор на електрични батерии, па ќе се обидеме да го убедиме Илон Маск дека Франција е најдоброто можно место во Европа за да се постави следната фабрика на Тесла, додаде тој.

Маск се сретна со Макрон и министерот за финансии Бруно Ле Мер на 15 мај. Во тоа време, тој посочи дека е уверен дека Tesla ќе направи значителни инвестиции во Франција во иднина.

Франција претходно се обиде да го убеди Маск да изгради европска суперфабрика во земјата, но тој ја избра Германија како единствена фабрика во Европа досега.