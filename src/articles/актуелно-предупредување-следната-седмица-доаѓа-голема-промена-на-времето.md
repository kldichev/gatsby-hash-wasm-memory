---
title: "АКТУЕЛНО ПРЕДУПРЕДУВАЊЕ: СЛЕДНАТА СЕДМИЦА ДОАЃА ГОЛЕМА ПРОМЕНА НА ВРЕМЕТО "
date: 2023-05-06T22:41:18.160Z
category: време
featured: true
featuredImage: ../img/kmdaskj232jgzd.png.webp
author: Вардарски
---

<!--StartFragment-->

Утре во Македонија ќе имаме уште потопло време за разлика од денес и максималните дневни температури на воздухот ќе се искачуваат во интервалот од 20 до 28 степени.  Времето ќе биде претежно сончево, додека во попладневните часови ќе има услови за изолирана појава на нестабилност проследена со краткотраен пороен дожд, грмежи и засилување на ветерот.

**НАЈАВА ЗА ГОЛЕМА ПРОМЕНА НА ВРЕМЕТО**: Во текот на следната седмица нашата територија ќе биде зафатена од серија на влажни воздушни бранови, но и од **ЗНАЧИТЕЛНО ПОСВЕЖА** воздушна маса од север. Времето ќе биде променливо облачно со повремени врнежи од дожд. Локално врнежите ќе бидат **ПОИНТЕНЗИВНИ.**

Локално ќе биде и нестабилно со пообилен пороен дожд, грмежи и засилен ветер. Можна е појава и на локално **НЕВРЕМЕ**, особено во понеделник попладне.

Температурите следната седмица ќе бидат **ЗНАЧИТЕЛНО** под просекот за месец мај, односно ќе биде **МНОГУ ПОСВЕЖО** од вообичаеното и температурите ќе се искачуваат во интервалот од 11 до 17 степени во најтоплите југоисточни предели.

Во Скопје исто така во текот на следната седмица ќе има почеста појава на врнежи од дожд. Температурите **ПОЗНАЧИТЕЛНО** ќе се намалат и ќе бидат **ЗНАЧИТЕЛНО** под просекот за месец мај, односно тие ќе се искачуваат во интервалот помеѓу 15 и 18 степени.

<!--EndFragment-->
