---
title: "Рјабков: Договорот за конвенционални вооружени сили во Европа не е во
  интерес на Русија"
date: 2023-05-16T00:11:34.699Z
category: свет
featured: true
featuredImage: ../img/ne-interes-na-rusija.jpg
author: Вардарски
---
Договорот за конвенционални вооружени сили во Европа, од кој Москва има намера да се повлече, е во спротивност со безбедносните интереси на Русија. Ова го изјави рускиот заменик министер за надворешни работи Сергеј Рјабков, цитиран од „Ројтерс“.

Денеска, рускиот парламент мора да одлучи кога формално да се откаже од Договорот за конвенционални вооружени сили во Европа по указот на претседателот Владимир Путин од 10 мај.

Ќе исчезнат сите илузии на оние кои се уште се надеваат дека Русија ќе се врати на договорот“, изјави Рјабков во интервју за неделникот „Парламентскаја газета“, објавено од рускиот парламент.

„Договорот за европските вооружени сили - поради променетата ситуација, е во спротивност со нашите интереси на полето на безбедноста. Овој очигледен факт ќе мора да го признае Западот“, посочи тој.

Минатата недела, Рјабков беше назначен да го застапува Путин во парламентарната процедура за отфрлање на договорот.

Договорот беше потпишан во 1990 година и изменет во 1997 година. Меѓутоа, земјите на НАТО не ја ратификуваа изменетата верзија и наместо тоа продолжија да се придржуваат до одредбите од 1990 година, врз основа на рамнотежата на конвенционалното оружје меѓу НАТО и Варшавскиот пакт. Како резултат на тоа, Русија беше принудена да објави мораториум на спроведувањето на условите од договорот во 2007 година, потсетува ТАСС.

На 11 март 2015 година, Русија го прекина учеството на состаноците на Заедничката консултативна група за Договорот и оттогаш нејзините интереси ги застапува Белорусија.

Договорот за конвенционални вооружени сили во Европа воведе ограничувања на бројот на тешко оружје што може да се распореди на Стариот континент, т.е. тенкови, борбени возила на пешадија, тешка артилерија, борбени авиони и хеликоптери.