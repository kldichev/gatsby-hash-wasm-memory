---
title: И Словачка ќе ја продолжи забраната за увоз на украинска храна
date: 2023-09-15T14:00:52.058Z
category: свет
featured: true
featuredImage: ../img/4-zito.jpg
author: Вардарски
---
Словачка ќе го следи примерот на Полска и Унгарија и како нив - еднострано - ќе ја продолжи забраната за увоз на украинска храна, објави „Ројтерс“.

Сепак, Братислава очекува дека Европската комисија ќе ја продолжи забраната и по 15 септември.

Министерот за земјоделство Јозеф Бирес објасни дека поради мерките на Варшава и Будимпешта може да се зголеми украинскиот извоз во Словачка. Голем дел од украинското жито може да остане во земјата и да ги намали цените на локалните производители.

Унгарскиот министер за земјоделство Иштван Над претходно денеска најави дека има договор и дека заедно со неговите колеги од Романија, Словачка и Бугарија ќе спроведат национални мерки доколку Брисел не го продолжи мораториумот.

Романија од своја страна најави дека ќе ја чека одлуката на Европската комисија, а бугарскиот министер за земјоделство Кирил Ватев најави дека ќе ја почитува одлуката на Националното собрание.