---
title: "Шојгу: Одбивме напад со дрон врз Москва"
date: 2023-07-31T19:00:50.712Z
category: свет
featured: true
featuredImage: ../img/9-sojgu.jpg
author: Вардарски
---
Руското Министерство за одбрана соопшти дека е успешно спречен напад со дрон врз објекти во Москва.

„Украинско беспилотно летало е уништено во воздух со помош на противвоздушна одбрана над територијата на областа Одинцовски во Московската област.

Уште две беспилотни летала беа потиснати со радио-електронска војна и по губењето на контролата паднаа на територијата на комплексот нестанбени згради „Москва Сити“, се вели во соопштението на Министерството.

Едно лице е повредено во експлозија која настана како резултат на судирот со беспилотните летала што погодија две канцелариски кули на Московскиот меѓународен деловен центар. Зградите се „малку оштетени“, соопшти Министерството.

Не е прецизирано која точно била вистинската намена на беспилотните летала кои ги погодија зградите во „Москва Сити“.