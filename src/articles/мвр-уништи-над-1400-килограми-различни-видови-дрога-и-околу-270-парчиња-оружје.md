---
title: МВР уништи над 1400 килограми различни видови дрога и околу 270 парчиња оружје
date: 2023-02-20T22:44:03.323Z
category: македонија
featured: true
featuredImage: ../img/mvr3.jpg.webp
---

Во фабриката „Макстил“ МВР уништи над 1400 килограми различни видови дрога и околу 270 парчиња разновидно оружје.

Се работи за дрога и оружје запленети во текот на 2022 година, а за кои веќе има правосилни судски одлуки, како и судски решенија за ништење.

![](../img/mvr1.jpg.webp)

„Во рок од шест месеци ова е второ уништување со вкупно уништени околу 12 тони различни видови на дрога и психотропни супстанци, реализирано со заедничка координација и соработка на МВР со Државната комисија за уништување на наркотични дроги и Агенцијата за управување со недвижен имот“, изјави министерот за внатрешни работи, Оливер Спасовски.

![](../img/mvr2.jpg.webp)

На ништењето присуствуваше раководството на МВР, претставници на мисијата на ОБСЕ во Скопје, како и ученици од средното економско-правно училиште во Скопје „Васил Антевски Дрен“.

„Денешното како и претходното уништување е резултат на големиот број константни оперативни акции и активности што МВР ги спроведува изминатите неколку години со цел спречување на нелегалната трговија со дрога и прекурсори, за што зборува фактот дека минатата година ја завршивме со запленети рекордни над 2,4 тони дрога и 20 тони прекурсори. Сузбиени беа 12 организирани криминални групи со откриени над 660 кривични дела и 770 сторители“, кажа Спасовски.
