---
title: Русија собори два дрона и крстосувачка ракета над Крим
date: 2023-08-30T04:00:47.919Z
category: свет
featured: true
featuredImage: ../img/6-rus-drokrim.jpg
author: Вардарски
---
Руската војска тврди дека соборила два украински беспилотни летала над Крим. Според руското Министерство за одбрана, ова се случило околу 10:30 часот во понеделникот: „Две беспилотни летала се уништени од дежурната противвоздушна одбрана“, ја цитира пораката руската служба на Би-Би-Си.

Точната област и наводните цели на нападот не се прецизирани.

Еден час подоцна, околу 11:30 часот, руското Министерство за одбрана извести дека украинска крстосувачка ракета била соборена во близина на брегот на Крим.

Би-Би-Си соопшти дека не може веднаш да ја потврди вистинитоста на тврдењата на завојуваните страни.

Градоначалникот на Москва, Сергеј Собјанин, утринава најави соборување на беспилотно летало кое летало кон главниот град од страна на силите за воздушна одбрана кај Љубертс, Московскиот регион.

Според прелиминарните податоци, нема жртви или материјална штета, рече Собјанин.

Аеродромите Внуково и Домодедово привремено не примале ниту испраќале летови ноќе.