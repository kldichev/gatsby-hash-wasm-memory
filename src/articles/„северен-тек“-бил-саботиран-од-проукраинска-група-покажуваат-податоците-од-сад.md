---
title: „Северен тек“ бил саботиран од проукраинска група, покажуваат податоците од САД
date: 2023-03-07T23:09:06.544Z
category: свет
featured: true
featuredImage: ../img/pukamukna.png.webp
author: Вардарски
---

Новите разузнавачки информации разгледани од американски официјални лица сугерираат дека минатогодишниот напад на гасоводот „Северен тек“ го извршила проукраинска група, објави „Њујорк тајмс“.

Нема докази дека украинскиот претседател Володимир Зеленски или највисоките украински функционери биле вклучени во операцијата, ниту дека сторителите дејствувале по инструкции на некој украински владин функционер, пишува Њујорк Тајмс, цитирајќи американски официјални претставници.

Ројтерс не можеше независно да го потврди извештајот, а американските официјални лица не можеа да се контактираат за коментар. Претставниците на Киев и Москва исто така беа недостапни.

САД и НАТО ги нарекоа нападите на гасоводот во септември 2022 година како чин на саботажа, а Москва го обвини Западот и го повика Советот за безбедност на Обединетите нации да спроведе независна истрага.

Разузнавачкиот извештај сугерира дека оние кои го извршиле нападот се противници на рускиот претседател Владимир Путин, но не прецизира кои се членовите на групата, ниту кој го наредил нападот или кој платил за операцијата, пишува NYT.

– Американските власти одбија да ја откријат природата на разузнавањето, како е добиено или какви било детали за силата на доказите што ги содржи. Рекоа дека за тоа нема цврсти заклучоци, пишува весникот.
