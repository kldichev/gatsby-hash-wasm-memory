---
title: Околу 70 возачи заминуваат ЈСП од 1 октомври?
date: 2023-09-14T15:15:48.095Z
category: македонија
featured: true
featuredImage: ../img/jsp.jpg
author: Вардарски
---
<!--StartFragment-->

Околу 70 возачи на ЈСП Скопје од 1 октомври ќе го напуштат јавното претпријатие и ќе почнат да работат за германска компанија во земјава, [дознава Плусинфо.](https://plusinfo.mk/ova-pove-e-ne-se-izdrzhuva-shoferi-na-sp-skop-e-begaat-od-pretpri-atieto-za-vozat-za-germanska-kompani-a/?fbclid=IwAR3klRGgIKEvSN3z4sO4-ghK3XqB1BSbUV1Y5PxMe-D8zV3wjKlu2WdKQfo)

Според информациите до кои дојдовме, расте незадоволството кај возачите во ЈСП „Скопје“ откако им ги намалија платите за 2.000 денари. Стотина возачи во март годинава веќе си заминаа од претпријатието, а новиот бран на заминувања се очекува деновиве.

– Јас и уште неколку колеги потпишавме договори за друга компанија, каде што добивме многу подобри услови за работа, поголема плата и сè што баравме и ни беше ветувано во ЈСП. Повеќе не се издржува да се работи во ваква токсична средина – вели нашиот извор кој сакаше да остане анонимен, а не го откри ниту името на германската компанија, која барала 120 возачи.

<!--EndFragment-->