---
title: Мигрантите во Либија се жртви на злосторства против човештвото
date: 2023-03-27T23:34:19.047Z
category: свет
featured: true
featuredImage: ../img/libmigr.png.webp
author: Вардарски
---

Мисијата на ОН за проверка на фактите за Либија објави дека има разумни основи да се верува дека се извршени воени злосторства и злосторства против човештвото, вклучително и оние против мигрантите, додавајќи дека доказите ќе ги достави до Меѓународниот кривичен суд (МКС).

Мисијата, која има задача да ги истражи злоупотребите во оваа северноафриканска земја од 2016 година, во конечниот извештај доставен до Советот за човекови права во Женева рече дека прекршувањата биле извршени и од државните безбедносни сили и од вооружените групи.

Мигрантите, од кои илјадници се обидуваат да ја преминат земјата секоја година, беа особено мета, а тим од тројца независни истражители пронајдоа „неоспорни докази“ дека биле систематски мачени.

Исто така, постои основано сомневање дека тие биле подложени на сексуално ропство, се наведува во извештајот.
