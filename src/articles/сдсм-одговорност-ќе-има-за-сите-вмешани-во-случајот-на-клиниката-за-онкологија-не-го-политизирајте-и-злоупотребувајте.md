---
title: "СДСМ: Одговорност ќе има за сите вмешани во случајот на Клиниката за
  онкологија, не го политизирајте и злоупотребувајте"
date: 2023-09-05T14:43:05.180Z
category: македонија
featured: true
featuredImage: ../img/sdsm.jpg
author: Вардарски
---
<!--StartFragment-->

Владејачката партија СДСМ утрово повтори дека одговорност ќе има за сите инволвирани во случајот на Клиниката за онкологија, бидејќи се работи на негово расчистување.

***–***Одговорност за сите инволвирани во случајот на Клиниката за онкологија ќе има без пардон, независно од политичката или етничка припадност. Институциите работат со цел расчистување на овој грозен случај и одговорност за сите вмешани, соопшти СДСМ. 

Од СДСМ повторија дека за прв пат надлежните преземаат акција на оваа Клиника, иако со години се пишувало и имало индиции и гласини за злоупотреба на терапија.

\-После 20 години, гласини и индиции во голем број на сектори, а особено во здравствениот сектор, за прв пат МВР и Обвинителството влегоа и направија акција за прибирање на обемен доказен материјал во врска со јавно изнесени обвиненија и сомнежи од страна на граѓани, медиуми, пациенти, соопшти СДСМ.

Од СДСМ велат дека даваат силна поддршка на институциите за целосно расчистување на случајот и откривање на сите одговорни, во целиот временски период, години наназад. 

\-Повикуваме да не се прави политизација и злоупотреба на случајот, ниту сензационализам и напад врз сите медицински лица, соопшти СДСМ.

<!--EndFragment-->