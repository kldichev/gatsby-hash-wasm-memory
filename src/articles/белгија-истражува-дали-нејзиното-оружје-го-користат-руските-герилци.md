---
title: Белгија истражува дали нејзиното оружје го користат руските герилци
date: 2023-06-06T17:00:46.460Z
category: свет
featured: true
featuredImage: ../img/7-belg-istrazuva.jpg
author: Вардарски
---
Белгија ќе бара објаснување од Украина во врска со тврдењата дека оружјето од белгиско производство било користено од проукраинските сили за борба против руските војници на западните граници на Русија. Ова го изјави белгискиот премиер Александар Де Кро, цитиран од Ројтерс.

„Вашингтон пост“ минатата недела објави дека борците против Кремљ, кои минатиот месец извршија напад во рускиот регион Белгород, користеле тактички возила првично обезбедени за Украина од САД и Полска и носеле оружје произведено во Белгија и Чешка.

Де Кро рече дека белгиското Министерство за одбрана и неговите разузнавачки агенции започнале истрага и бараат информации за да се утврди што точно се случило.

Европското оружје и се доставува на Украина под услов да се користи на украинска територија за одбрана на таа територија. И имаме строги контроли за да видиме дека е така, објасни тој.

Белгискиот премиер не коментираше какви ќе бидат последиците доколку наводите се точни.