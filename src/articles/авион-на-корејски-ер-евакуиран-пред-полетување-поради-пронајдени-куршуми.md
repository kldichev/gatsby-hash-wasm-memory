---
title: Авион на Корејски Ер евакуиран пред полетување поради пронајдени куршуми
date: 2023-03-10T23:34:07.571Z
category: свет
featured: true
featuredImage: ../img/koreair.png.webp
author: Вардарски
---

Авион на „Корејски ерлајнс“ со 230 патници бил евакуиран во петокот наутро пред полетувањето на меѓународниот аеродром во Јужна Кореја во Инчеон, откако биле пронајдени куршуми во авионот, соопшти полицијата.

Авионот требаше да полета за Манила во 7 часот и 45 минути, а откако безбедносната проверка утврди дека нема непосредна закана од тероризам, ќе полета од Инчеон околу 11 часот, соопшти полицијата.

Куршумите од 9 милиметри ги пронашол патник непосредно пред авионот да полета со 218 патници и 12 членови на екипажот, а авионот се вратил на терминалот.

– Истражуваме како куршумите влегле во авионот, изјави полицаецот.

Претставник на Korean Air изјави дека авиокомпанијата ги следи резултатите од полициската истрага.

Јужна Кореја има строги закони за оружје, а нелегалното поседување огнено оружје предвидува затворска казна до 15 години и парична казна до 100 милиони вони.
