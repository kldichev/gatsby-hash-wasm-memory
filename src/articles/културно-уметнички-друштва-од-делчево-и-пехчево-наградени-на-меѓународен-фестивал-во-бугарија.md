---
title: Културно-уметнички друштва од Делчево и Пехчево наградени на меѓународен
  фестивал во Бугарија
date: 2023-07-22T13:57:22.020Z
category: македонија
featured: true
featuredImage: ../img/bg-kulumt-drust.jpg
author: Вардарски
---
<!--StartFragment-->

##  Културно-уметничките друштва „Гоце Делчев" од Делчево и „Јане Сандански“ од Пехчево во изминатите неколку дена учествуваа на Меѓународниот фестивал Празници на морето - Лозово во Бургас, Република Бугарија. 



<!--EndFragment--><!--StartFragment-->

Двете групи за своето учество од страна на организаторот добија Грамоти.

\-Културно-уметничкото друштво Гоце Делчев доби Грамота која организаторот ја додели на солистите Мартин Ристов, Вања Ѓеоргиевска и Ивана Ѓоргиева кои одлично се претставија на овој фестивал. Благодарност до организаторот за поканата и оваа година да бидеме дел од овој реномиран Меѓународен фестивал, како и до целиот наш тим предводен од доктор Билјана Ѓеоргиевска, истакна извршниот директор и кореограф Зенил Реџепов-Стручни.

За групата од Пехчево како што истакна Валентина Веселинска, директорка на Домот на култура „Јане Сандански", ова е прв настап на Меѓународниот фестивал во Бугарија.

\-Прв пат сме тука и со добивањето на Грамотата за учество и одлично претставување нашите играорци се презадоволни одлично претставувајки ја Македонската култура и фолклор под раководство на Никола Каракашов. Браво за сите играорци кои се претставија во најдобро светло, добија многу пофални зборови од домаќините, и добија Грамота за учество, истакна Веселинска.

Фолклорната група ,,Гоце Делчев" од Делчево турнејата ја продолжува со настап на повеќе фестивали на Балканот и во Италија, а на дел од нив повторно друштво ќе им прават и играорците од Пехчево. /МИА

<!--EndFragment-->