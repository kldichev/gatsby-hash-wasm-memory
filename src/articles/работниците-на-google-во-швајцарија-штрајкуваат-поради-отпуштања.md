---
title: Работниците на Google во Швајцарија штрајкуваат поради отпуштања
date: 2023-03-15T23:23:40.658Z
category: свет
featured: true
featuredImage: ../img/strajkgugul.png.webp
author: Вардарски
---

Стотици работници на Google во швајцарскиот град Цирих во средата стапија во штрајк во знак на протест поради повеќе од 200 отпуштања.

Во јануари, матичната компанија на Google Alphabet објави дека планира да укине 12.000 работни места ширум светот, што одговара на шест отсто од нејзината работна сила, потсетува Ројтерс.

Одлуката за отпуштање се совпадна со бранот кратења на работни места во компаниите низ САД, особено во технолошкиот сектор, каде што компаниите отпуштија повеќе од 290.000 работници од почетокот на годината, според сајтот за следење отпуштања Layoffs.fyi.

Работниците во канцеларијата на Гугл во Цирих, која вработува околу 5.000 вработени, протестираа против најавените отпуштања уште во февруари.

Претставник на синдикатот на ИТ секторот Синдиком рече дека повеќе од 2.000 вработени понудиле да ги намалат платите и работното време наместо да бидат отпуштени.

Гугл очигледно го одбил нивниот предлог.

- Нашите членови во Гугл Цирих и сите вработени кои се приклучуваат на штрајкот изразуваат солидарност со отпуштените, изјави портпаролот на Синдиком.

Ним им пречи нетранспарентноста при отпуштањата, а особено се разочарани што Гугл отпушта работници иако од година во година заработува милијарди долари.

Портпаролот на Google изјави дека компанијата одлучила да го намали бројот на вработени за да го одржи бројот на работни места во согласност со највисоките приоритети.

- Процесот на консултации во Швајцарија е завршен и информирани се вработените чии работни места беа засегнати, рече портпаролот.
