---
title: Двајца браќа се обвинети за убиство на грчки новинар
date: 2023-05-04T21:48:09.752Z
category: свет
featured: true
featuredImage: ../img/kdjakjdasmiong.png.webp
author: Вардарски
---

Двајца браќа обвинети за убиство на истражувачки новинар Јоргос Караиваз во април 2021 година се приведени во очекување на судењето.

Браќата, на возраст од 48 и 40 години, претходно во средата одговараа на обвиненијата за убиство со умисла пред истражен судија и обвинител. Тие тврдат дека се невини, изјави нивниот адвокат за новинарите.

Според полицијата, постариот брат бил донесен на распит пред две недели за да објасни за присуството на белото комбе кое го поседувал, а кое било пронајдено во областа каде што се случило убиството. Сепак, тој тврдеше дека не се сеќава.

По убиството, осомничените користеле комбе и скутер за да го напуштат местото на настанот, а мобилните телефони им биле деактивирани два дена.

Потсетуваме дека Караиваз бил застрелан од две лица на мотор. Тие испукале неколку куршуми во областа Алимос, во јужна Атина, додека новинарот излегувал од својот автомобил пред неговиот дом.

Тоа беше второ убиство на новинар во Грција во последните 25 години.

Гангстерските убиства се вообичаени во Атина.

Убиството предизвика шок во Грција, особено кај новинарите. Многумина веруваат дека работата на Караиваз како известувач за криминал можеби имала некаква врска со неговото брутално убиство.

Новинарот Сократис Гиолиас беше застрелан 16 пати од непосредна близина пред неговиот дом на 19 јули 2010 година.
