---
title: Украина четврти ден по ред влегува во регионот Бахмут
date: 2023-06-28T06:15:22.128Z
category: свет
featured: true
featuredImage: ../img/8-15-ukr-nav-4-den.jpg
author: Вардарски
---
Заменик-министерката за одбрана на Украина, Ана Маљар изјави дека во регионот Бахмут, украинските единици „постепено, но сигурно“ напредуваат четири дена по ред, ја цитира нејзината изјава рускиот сервис на Би-Би-Си.

„Сега офанзивата во насока на Бахмут продолжува четврти ден. Нашите бранители секојдневно напредуваат по крилата. Постепено, но сигурно. До денес, тие не влегле во градот Бахмут“, објаснува Маљар.

Маљар во овој случај не дава детали - на кои места и до каде успеале да напредуваат украинските единици.

Заменик-министерот за одбрана објаснува дека украинската офанзива во оваа област е комплицирана поради тоа што непријателот ги окупирал утврдувањата изградени од Украинците, што претходно и овозможи на украинската армија неколку месеци да го брани градот и неговата околина.

Руските „воени дописници“ и независните набљудувачи потврдија благ напредок со напад на украински единици во последните денови јужно од Бахмут, во близина на селата Курдумовка и Клешеевка, северозападно од Бахмут кај селото Берховка, а исто така и северно од соседниот Соледар.

Маљар тврди дека украинската војска при планирањето на офанзивните дејствија на источниот фронт „го земала предвид фактот на несогласувања меѓу Вагнер и актуелната руска влада“.