---
title: 'МВР: Кривична пријава против скопјанец за „фалсификување исправа“ - 13 ЈУЛИ 2023'
date: 2023-07-13T13:42:04.308Z
featuredImage: ../img/police-mk.jpg.webp
author: Филип Поповски
category: македонија
featured: true
---

Единицата за економски и компјутерски криминал при СВР Скопје поднесе кривична пријава против А.Т.(33) од Скопје, поради постоење основи на сомнение за сторено кривично дело „фалсификување исправа" по член 378 од Кривичниот законик.

Пријавениот, во својство на управител и сопственик на правно лице од Скопје, во текот на декември 2022 година набавил фалсификувано Уверение за платени даноци и придонеси и го пуштил во правен промет преку електронскиот систем за јавни набавки во ЈЗУ Универзитетска клиника за детски болести, како прилог на тендерска документација, по претходно објавена отворена постапка за доделување на договор за јавна набавка на стоки. 
