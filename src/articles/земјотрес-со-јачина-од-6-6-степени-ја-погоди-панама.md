---
title: Земјотрес со јачина од 6,6 степени ја погоди Панама
date: 2023-05-25T23:05:40.300Z
category: свет
featured: true
featuredImage: ../img/zemotres-panama.jpg
author: Вардарски
---
Земјотрес со јачина од 6,6 степени според Рихтеровата скала го погоди Заливот Дариен во близина на бреговите на Панама и Колумбија, соопшти Европско-медитеранскиот сеизмолошки центар (EMSC).

Потресот бил регистриран околу полноќ по локално време и бил на длабочина од 40 километри. Речиси 10 минути подоцна, на истата локација следеше втор земјотрес со јачина од 4,9 степени.

Во Панама, агенцијата за цивилна заштита соопшти дека нема извештаи за штета и дека ситуацијата се следи.

Нема опасност од цунами.