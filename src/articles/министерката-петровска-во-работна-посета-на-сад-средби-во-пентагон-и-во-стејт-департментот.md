---
title: Министерката Петровска во работна посета на САД, средби во Пентагон и во
  Стејт департментот
date: 2023-09-15T15:53:03.871Z
category: македонија
featured: true
featuredImage: ../img/petrovska-slav.jpg
author: Вардарски
---
<!--StartFragment-->

Министерката за одбрана, Славјанка Петровска престојува во работна посета на САД, каде ќе се сретне со високи официјални претставници на Пентагон и на Стејт Департментот, соопшти Министерството за одбрана.



За време на посетата, како што се наведува во соопштението, министерката ќе ја реафирмира одличната одбранбена соработка меѓу двете земји, која се одвива преку континуираните програми за поддршка на одбранбените реформи, процесот на модернизација и опремување кој е поддржан и од американска страна.



\-Министерката Петровска и секретарот за одбрана на САД, Лојд Остин во јуни годинава во Вашингтон го потпишаа Патоказот за соработка за периодот 2023 – 2033 година, кој дава насоки во кои рамки ќе се развива веќе етаблираната и исклучително важна македонско-американска соработка.

Во досегашната соработка, од 1996 година САД ја поддржаа македонската одбрана со над 330 милиони долари, од кои над 135 милиони само во последната година, што ја покажува посветеноста на нашиот стратешки партнер во развојот на капацитетите на Армијата на Република Северна Македонија, се наведува во соопштението.

<!--EndFragment-->