---
title: Светски познатиот бугарски виолинист Васко Василев ќе биде
  концерт-мајстор на оркестарот за крунисувањето на кралот Чарлс
date: 2023-02-25T07:47:25.456Z
category: свет
featured: true
featuredImage: ../img/vaskovasilevviolinist.jpg.webp
author: Тодор Вангелов
---

Светски познатиот бугарски виолинист Васко Василев ќе биде концерт-мајстор на оркестарот за крунисувањето на кралот Чарлс, известуваат од тимот на виртуозниот музичар. Настанот ќе се одржи на 6 мај во Вестминстерската опатија, каде што се одржуваат крунисувањата на британските монарси од 1066 година, известува Трибуна.

The Coronation Orchestra е името на специјалниот оркестар кој ќе собере музичари од сите оркестри во Обединето Кралство. Потврдено е дека концертот ќе го диригира Сер Антонио Папано.

„За мене е голема привилегија и чест да ја добијам оваа покана и да бидам дел од историскиот настан. Кралот со години ги поддржува музичарите во Обединетото Кралство и особено Кралската опера, така што оваа обврска ја прифаќам со голема одговорност , голема возбуда и нескриено задоволство“, вели Васко Василев.

Специфичниот состав на Coronation Orchestra, како и репертоарот допрва ќе се прецизираат.
