---
title: "ЦИА: Путин сака да ја исцрпи Украина"
date: 2023-02-27T12:12:36.394Z
category: свет
featured: true
featuredImage: ../img/vilijam-brns-1.jpg.webp
author: Скопски
---

<!--StartFragment-->

Директорот на американската Централна разузнавачка агенција (ЦИА) Вилијам Брнс денеска изјави дека рускиот претседател Владимир Путин, кој е соочен со тешкотиите на неговата армија во Украина, знае дека засега не може да ја добие војната, но е уверен дека ќе ја добие конечната победа.

„Путин, според мене, денес мисли дека не може да победи веднаш, но не може себеси да си дозволи пораз“, рече Брнс за американската телевизиска мрежа Си-Би-Ес (CBS).

<!--EndFragment-->

<!--StartFragment-->

Според него, целта на Путин е целосно „да ја „исцрпи Украина“.

И наместо да размислува за излез, рускиот претседател „истрајува“, смета Брнс, некогашен американски амбасадор во Москва.

Во истото интервју, Брнс изрази загриженост за растечката воена соработка меѓу Москва и Техеран. Според него, Русија размислува да му помогне на Иран во ракетната програма и да го снабдува со борбени авиони.

<!--EndFragment-->
