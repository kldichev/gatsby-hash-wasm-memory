---
title: Јужна Кореја го санкционира рускиот државјанин поради вмешаност во
  програмите за оружје на Северна Кореја
date: 2023-06-29T11:45:38.591Z
category: свет
featured: true
featuredImage: ../img/1-45-juz-kor-sankc.jpg
author: Вардарски
---
Министерството за надворешни работи на Јужна Кореја денеска објави нови санкции против две лица и две организации поради нивната наводна вмешаност во програмите за оружје на Северна Кореја, пренесува Ројтерс.

Санкциите се насочени кон поранешниот јужнокорејски државјанин, Чои Џонг-гон, кој се стекнал со руско државјанство, како и две компании што ги поседува, соопшти Министерството. Има санкции и против неименуван Севернокореец кој го поддржувал Чои.

По стекнувањето руско државјанство, Чои беше обвинет за кршење на санкциите на Советот за безбедност на ОН со помагање на нелегалните финансиски активности на Северна Кореја.

Според јужнокорејското министерство, ова е прв пат Сеул да воведе еднострани санкции за лице со корејско потекло.

Потсетуваме дека нуклеарно вооружената Северна Кореја тестираше различни оружја, вклучително и нејзината најголема интерконтинентална балистичка ракета. Ова ја зголемува тензијата меѓу Јужна Кореја и нејзиниот сојузник, САД.