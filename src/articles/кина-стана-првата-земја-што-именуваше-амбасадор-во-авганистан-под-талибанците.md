---
title: Кина стана првата земја што именуваше амбасадор во Авганистан под талибанците
date: 2023-09-15T11:00:02.605Z
category: свет
featured: true
featuredImage: ../img/1-kin-amb-afga.jpg
author: Вардарски
---
Кина стана првата земја што официјално именуваше амбасадор во Авганистан откако Талибанците ја презедоа власта во земјата во 2021 година, пишува Ројтерс.

Кинескиот претставник денеска му ги предаде акредитивните писма на премиерот на талибанската влада.

Талибанците не се официјално признати од ниту една странска влада. Не е јасно дали денешното назначување сигнализира некакви потези од страна на Пекинг кон формално признавање на сегашниот режим во Авганистан.

„Мохамед Хасан Ахунд, премиерот на Исламскиот емират Авганистан, ги прифати акредитивните писма на г-дин Жао Ксинг, новиот кинески амбасадор во Авганистан, за време на церемонија“, изјави заменик-портпаролот на администрацијата на Талибанците, Билал Карими.

Портпаролот на Министерството за надворешни работи потврди дека Жао Ксинг е првиот амбасадор назначен од август 2021 година, кога Талибанците ја презедоа функцијата по повлекувањето на странските сили од земјата.