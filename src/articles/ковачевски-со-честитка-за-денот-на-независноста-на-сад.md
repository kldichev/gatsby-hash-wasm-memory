---
title: Ковачевски со честитка за Денот на независноста на САД
date: 2023-07-05T16:30:22.806Z
category: македонија
featured: true
featuredImage: ../img/6-30-kov-so-cest-sad.jpg
author: Вардарски
---
<!--StartFragment-->

Претседателот на Владата на Република Северна Македонија, Димитар Ковачевски, упати честитка до граѓаните на САД по повод Денот на независноста на Соединетите Американски Држави.



<!--EndFragment--><!--StartFragment-->

Во честитката премиерот Ковачевски истакна дека САД се нашите стратешки партнери, чија поддршка е од исклучително значење за напредокот на нашата држава.

Во продолжение е интегралната честитка на премиерот:

„Соединетите Американски Држави се наш стратешки партнер, чија поддршка во сите предизвици од независноста до денес, вклучувајќи ја и недвосмислената поддршка за процесот на евроинтеграции на Република Северна Македонија, исклучително ја цениме.

Заедничката посветеност на демократијата, на слободата, еднаквоста, почитувањето на човековите права, на градењето силни демократски општества – е основата на која нашето пријателство и партнерство ќе продолжат да се развиваат и зајакнуваат и на политички и економски план, но и обединети на вистинската страна како сојузници во НАТО“, се вели во честитката од премиерот Ковачевски.

Придонесот на САД е огромен во делот на интензивирање на реформскиот процес за натамошна демократизација на нашето општество, владеење на правото, борба со корупција и криминал, што е значајно охрабрување во процесот на пристапните преговори за членство на Северна Македонија во ЕУ“.

<!--EndFragment-->