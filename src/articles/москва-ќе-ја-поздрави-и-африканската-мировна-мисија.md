---
title: Москва ќе ја поздрави и африканската мировна мисија
date: 2023-05-18T22:54:06.749Z
category: свет
featured: true
featuredImage: ../img/moskva-ja-pozdravi-moskva.jpg
author: Вардарски
---
Делегација на африкански земји кои се надеваат да презентираат иницијатива за прекин на конфликтот во Украина ќе ја посети Москва. Ова го соопшти портпаролот на Кремљ, Дмитриј Песков, цитиран од Ројтерс.

Неколку земји понудија да посредуваат во мирот меѓу Русија и Украина, вклучително и Кина, чиј специјален пратеник ја започна турнејата низ Европа оваа недела во обид да добие поддршка за планот на Пекинг.

Иако деталите за африканскиот план не се објавени во јавноста, јужноафриканскиот претседател Кирил Рамафоса рече дека украинскиот претседател Володимир Зеленски и рускиот лидер Владимир Путин се договориле да се сретнат со африканските лидери.

„Група земји навистина ќе испратат делегација што ќе ја посети Москва“, потврди Песков, додавајќи дека се уште не се договорени точните датуми.

„Веќе кажавме дека сме подготвени со големо внимание да ги слушаме сите предлози што ќе придонесат за решавање на ситуацијата во Украина“, нагласи тој.

Вчера стана јасно дека украинскиот претседател имал телефонски разговор со јужноафриканскиот колега и изразил подготвеност да ја прифати африканската мировна мисија и да ги слушне нејзините предлози.