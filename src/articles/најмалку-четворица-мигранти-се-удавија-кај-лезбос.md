---
title: Најмалку четворица мигранти се удавија кај Лезбос
date: 2023-08-30T04:30:07.410Z
category: свет
featured: true
featuredImage: ../img/6-30-lebos-udvb.jpg
author: Вардарски
---
Грчките власти соопштија дека четири лица загинале, а 18 се спасени во понеделникот откако брод со мигранти потонал североисточно од грчкиот остров Лезвос, кој се наоѓа во близина на турскиот брег, јави Асошиетед прес.

Крајбрежната стража соопшти дека еден од нејзините бродови ги собрал 18-те преживеани и четири лица пронајдени во несвест, кои биле прогласени за мртви и ги транспортирале до главното пристаниште на островот, Митилини.

Во текот на викендот, крајбрежната стража соопшти дека собрала десетици луѓе од чамци во близина на островите во источниот дел на Егејското Море, дел од трендот на зголемени пристигнувања во изминатите два месеци.

Со децении, Грција е една од најпосакуваните влезни точки во Европската унија за луѓето кои бегаат од конфликти или сиромаштија на Блискиот Исток, Африка и Азија и се надеваат на подобар живот во Европа.