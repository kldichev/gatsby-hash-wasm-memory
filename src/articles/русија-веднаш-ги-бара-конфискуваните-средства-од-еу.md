---
title: Русија веднаш ги бара конфискуваните средства од ЕУ
date: 2023-06-22T18:45:13.128Z
category: свет
featured: true
featuredImage: ../img/8-45-rus-gi-bara.jpg
author: Вардарски
---
Европската унија мора веднаш да и ги врати на Русија запленетите средства. На ова инсистираше портпаролката на руското Министерство за надворешни работи, Марија Захарова, цитирана од ТАСС.

Таа потсети дека земјите од ЕУ прибегнаа кон „присвојување замрзнати средства и имот на руските граѓани за нивно предавање на режимот во Киев“ и на тој начин сакаа таквите дејства да ги прикријат како легални.

„Истовремено, очигледно е дека сме сведоци на бесрамен економски грабеж од страна на Европската унија“, нагласи Захарова.

„Што се однесува до руската позиција, таа е едноставна и јасна. Европската унија, се разбира, мора веднаш да ги врати украдените средства на нивните вистински сопственици - руските граѓани, компаниите и луѓето од нашата земја“, беше категорична за можното доделување. на средства од буџетот на ЕУ за финансирање на Украина.

Вчера претседателката на Европската комисија, Урсула фон дер Лајен изјави дека ЕК предложила да се задржат 50 милијарди евра од европските фондови за Украина во следните четири години во форма на грантови и заеми.

Според плановите на Брисел, Киев ќе ги добие овие средства покрај 30-те милијарди евра што веќе му се доделени од февруари 2022 година.

Шефот на Европската комисија објасни дека таква сума нема во сегашниот буџет на ЕУ и ги повика сите земји да дадат дополнителен придонес кон целта.