---
title: Уставните измени се многу важен чекор, но не и последен, порачува
  бугарскиот претседател Радев
date: 2023-07-19T16:29:51.754Z
category: македонија
featured: true
featuredImage: ../img/rumen-radev.jpg
author: Вардарски
---
<!--StartFragment-->

„Конечно, постигнат е напредок за гарантирање на правата на Бугарите во РСМ“, ова е одговорот на бугарскиот претседател Румен Радев на прашање на бугарски медиум во врска со постигнатиот договор за уставните измени во Владата во Скопје.



<!--EndFragment--><!--StartFragment-->

„Ова е првиот многу важен и задолжителен чекор, но не и последен. Исклучително е важно да се исполнат барањата во двата потпишани протокола од преговарачката рамка. Конечно се придвижи прашањето за гарантирање на уставната рамноправност на Бугарите во РСМ“, коментирал Радев, пренесува БТА.

Шефот на бугарската држава посочил дека само партијата „Има таков народ“ ја поддржала неговата идеја дека вклучувањето на Бугарите во македонскиот Устав ќе биде задолжителен услов за нашата земја да ги почне преговорите за ЕУ.

Радев изразил загриженост поради тоа што бугарскиот парламент и владата не реагирале на резолуцијата усвоена од германскиот Бундестаг за поддршка на европскиот пат на РСМ, па како што рекол, морал да испрати писмо до европските лидери, во кое инсистирал на бугарскиот став.

Според него, власта треба да вложи напори за следните чекори – говорот на омраза, медиумите, учебниците, натписите во музеите, рехабилитацијата на репресираните итн.

<!--EndFragment-->