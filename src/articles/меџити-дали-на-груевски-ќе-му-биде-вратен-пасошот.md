---
title: "Меџити: Дали на Груевски ќе му биде вратен пасошот?"
date: 2023-09-10T17:21:09.646Z
category: македонија
featured: true
featuredImage: ../img/medziti.jpg
author: Вардарски
---
<!--StartFragment-->

Дали е точно дека иднината недела ќе му биде вратен пасошот на поранешниот премиер и лидер на ВМРО-ДПМНЕ, Никола Груевски? Вакво прашање денеска преку објава на својот официјален фејсбук-профил упати лидерот на новоформираната партијата од албанскиот политички блок – Демократско движење, Изет Меџити.

Прашањето на Меџити е во контекст на измените на Кривичниот законик, усвоени од Собранието оваа недела, а со кои, меѓудругото, се намалуваат казните за кривичните дела злоупотреба на службената положба и овластување (член 353) и злосторничко здружување (член 354).

„Дали е точно дека идната недела ќе му биде вратена патната исправа на Никола Груевски, бидејќи со измените на КЗ автоматски се ослободува од одговорност за случајот ТНТ и ‘Траекторија’, додека за другите кривични дела за кои е осуден ќе му се овозможи повторување на кривичната постапка?“,

е прашањето кое јавно го постави Меџити.  

<!--EndFragment-->