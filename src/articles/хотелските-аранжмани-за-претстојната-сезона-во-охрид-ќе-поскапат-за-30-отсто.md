---
title: Хотелските аранжмани за претстојната сезона во Охрид ќе поскапат за 30 отсто
date: 2023-04-09T01:41:06.598Z
category: македонија
featured: true
featuredImage: ../img/ohird99.png.webp
author: Вардарски
---

Сезонава поскапуваат хотелските аранжмани во Охрид и Струга, а Здружението на хотелиери (ХОТАМ) најави поскапување за 30 проценти. Здружението како причина за поскапувањето ги наведе високата цена на енергетските производи и потребата да им се исплатат повисоки плати на работниците.

Крсте Блажески, претседателот на ХОТАМ, во изјава за ТВ 24 вели дека зголемувањето на платите е неопходно за работниците да не заминуваат во Хрватска во текот на летните месеци, кога можат да заработат повисоки плати. И покрај поскапувањето, Блажески нагласи дека Македонија останува најефтината дестинација во регионот, со ноќевање не повеќе од 20 евра, а понекогаш и повеќе.

Блажески изјави и дека и покрај актуелната економска криза и инфлација, оваа сезона се очекува голем број домашни и странски туристи да ги посетат Охрид и Струга. Летовите од Холандија, Турција, Полска и TUI Англија се очекува да донесат постојан прилив на туристи.

Претседателот на ХОТАМ заклучи дека хотелиерството во Охрид и Струга е посветено да обезбеди најдобра можна услуга за своите гости, а посетителите можат да очекуваат топло добредојде и незаборавен престој во регионот.
