---
title: САД вложува 1 милијарда долари за зголемување на производството на
  артилериска муниција за Украина
date: 2023-02-18T12:10:44.751Z
category: свет
featured: true
featuredImage: ../img/m795-scaled.jpg.webp
---

Објавен е договор на американската војска вреден речиси милијарда долари за зголемување на производството на артилериска муниција од 155 милиметри, која Украина ја користи во големи количини.

Воените компании General Dynamics Ordnance&Tactical Systems и American Ordnance ќе се натпреваруваат за поединечни нарачки на муниција во рамките на договорот во вредност од 993,7 милиони долари, се наведува во соопштението на американската армија.

Целта е да се произведуваат меѓу 12.000 и 20.000 дополнителни артилериски гранати месечно, се додава.

Веста доаѓа откако војската на две други компании им додели договор од 522 милиони долари за купување муниција од истиот калибар како дел од механизмот за помош на Пентагон за Украина.

Американски официјален претставник во ноември изјави дека руските сили истрелуваат околу 20.000 гранати дневно.

Од друга страна пак, Украина истрелува меѓу 4.000 и 7.000 гранати дневно, што е повеќе отколку што западните производители на оружје можат да произведат.
