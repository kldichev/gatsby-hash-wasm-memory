---
title: Индија купува нафта од оној кој нуди најниски можни цени
date: 2023-09-03T10:00:41.248Z
category: свет
featured: true
featuredImage: ../img/12-ind-kup.jpg
author: Вардарски
---
Индија ќе купува нафта од сите извори кои ја нудат по „најниски можни цени“. Ова го изјави министерот за нафта и природен гас во земјата, Хардип Синг Пури, пренесува Ројтерс.

Русија во моментов е најголемиот снабдувач на нафта во Индија. Земјата има корист од намалените цени по кои Москва го понуди овој ресурс откако Западот ги наметна ограничувањата поради војната во Украина.

„Ние сме транспарентни дека ќе купуваме нафта од каде што можеме да ја набавиме, сè додека е испорачана до нашата увозна точка во нашите пристаништа по најниска можна цена“, изјави министерот за нафта Хардип Синг Пури за индискиот телевизиски канал ET Now.

Индија е трет најголем увозник и потрошувач на нафта во светот. Земјата добива повеќе од 80% од нафтата од странство.

Запрашан за трговијата со рупии со ОАЕ, министерот рече дека трансакциите во нафтениот сектор се минимални. Се потсетува дека двете земји во јули се договорија да ја олеснат трговијата во рупии наместо во долари.

„Имаме аранжман рупија-дирхам со Емиратите, но трансакциите во нафтениот сектор се многу минимални“, рече Хардип Синг Пури.