---
title: Унгарија предвидува само губитници од војната во Украина
date: 2023-05-05T22:33:16.546Z
category: свет
featured: true
featuredImage: ../img/kdjaskjdaksj23.png.webp
author: Вардарски
---

Вооружениот конфликт во Украина мора да заврши што е можно поскоро, бидејќи и онака не може да има победници. Ова го изјави унгарскиот премиер Виктор Орбан, цитиран од ТАСС.

„Ставот на Унгарија од самиот почеток беше дека тешко дека ќе има победници во оваа војна. Ќе има губитници, но нема победници“, рече тој категорично.

Орбан истакна дека западните земји ѝ даваат на Украина широка поддршка и „тие сами одлучуваат до каде се подготвени да одат и колку се подготвени да потрошат“ за вооружување на украинската армија.

„Од друга страна, Русија има многу повеќе луѓе, поголема армија и нуклеарно оружје. Не можам да замислам некој да победи нуклеарна сила“, истакна и унгарскиот лидер.

Запрашан за можна контраофанзива на украинската армија, тој посочи дека тоа е последна шанса за Украинците да постигнат каков било воен успех.

„Ако тоа се случи, тогаш ќе видиме каква е вистинската рамнотежа на силите меѓу завојуваните страни. Ситуацијата ќе стане појасна и ќе има повеќе можности за дипломатски акции во име на мирот“, нагласи Орбан.
