---
title: Стотици елитни израелски резервисти се приклучуваат на судските протести
date: 2023-03-19T23:54:22.644Z
category: свет
featured: true
featuredImage: ../img/izrealci.png.webp
author: Вардарски
---

Група Израелци кои себеси се нарекуваат резервисти на елитните воени и разузнавачки единици изјавија дека нема да се појават на некои редовни должности почнувајќи од недела, што дополнително ја зголеми ескалацијата на протестите против планираните реформи на екстремната десница во судството.

Членовите на коалицијата на премиерот Бенјамин Нетанјаху, која има мнозинство во Кнесетот, сакаат законски да ги ограничат овластувањата на Врховниот суд до 2 април.

Тој нацрт-закон предизвика загриженост за демократското здравје на земјата и во самиот Израел и во светот. Како што се приближува датумот на ратификација, протестите се интензивираат, националната валута шекел ја губи вредноста, а стравувањата се изразуваат од ветераните на националната безбедност кои обично се воздржуваат од јавно искажување на своите ставови.

Во писмото до израелските медиуми, 450 демонстранти велат дека отсега ги одбиваат поканите.

Тие се нарекуваат доброволни резервисти на специјалните сили, а им се придружуваат уште 200 кои се идентификуваат како доброволни резервни сајбер-оператори, вклучително и некои од разузнавачките агенции Мосад и Шин Бет.

– Немаме договор со диктаторот, но со задоволство ќе волонтираме кога ќе се зачува демократијата, се наведува во писмото.

Армијата одби да ги коментира настаните, а претставниците на Мосад и Шин Бет се уште не одговориле на барањето за коментар на Ројтерс.

Нетанјаху реформата во судството ја нарекува балансирачки чин меѓу различните гранки на власта. Критичарите веруваат дека премиерот, кому му се суди за корупциски обвиненија што тој ги негира, сака да го потчини судството на извршната власт.

Во неделата, Ревизорскиот комитет на Кнесетот требаше да расправа за нацрт-законот со кој ќе и се даде на коалицијата поголема контрола врз именувањата пред конечното гласање на пленарната седница.

Сепак, критичарите стравуваат дека тоа би можело да поттикне понатамошна корупција и да ја загрози независноста на судството, што е клучно за економската сила и одбрана на Израел од обидите за меѓународна изолација.

- Кога земјата е на прагот на диктатура, најверојатно ќе следи распад на безбедносните агенции, а тоа е страшно, изјави за Канал 12 ТВ поранешниот директор на Шин Бета Надав Аргаман.

Тој рече дека протестот ќе биде прекинат во случај на задолжителен воен рок.

- Не ги повикуваме луѓето да одбиваат да извршуваат наредби. Ги повикуваме да го прекинат нивниот ангажман на доброволна основа.

Еден од пилотите на воздухопловните сили кои учествуваа во протестите изјави за ТВ Канал 12 дека дури 60 отсто од екипажот испратен да ја бомбардира Сирија се составени од резервисти волонтери.
