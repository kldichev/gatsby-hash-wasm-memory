---
title: "Јермак: На агресорите не се одговара само со оружје, туку и со санкции"
date: 2023-04-24T21:05:43.684Z
category: свет
featured: true
featuredImage: ../img/iot0kerukstr.png.webp
author: Вардарски
---

Шефот на кабинетот на претседателот на Украина, Володимир Зеленски, Андриј Јермак смета дека демократите мора да реагираат на секој обид на автократијата да го наруши светскиот поредок, објави Укринформ.

„Демократијата мора да одговори со сила на секој обид на автократијата да го поништи светскиот поредок. Оваа сила подразбира не само оружје, туку и економски удари против земјите кои одлучија да му пркосат на меѓународното право“, напиша Јермак на Телеграм.

Претходно, Зеленски рече дека клучната задача за Украина и сите оние кои бараат побрз крај на војната е да го зголемат притисокот од санкциите врз Русија и да го оневозможат заобиколувањето на мерките.

Според него, колку се построги ограничувањата, толку побрзо агресорот ќе ја заврши војната во Украина.
