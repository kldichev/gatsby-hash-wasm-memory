---
title: Шатлот на Зеленски продолжува во Париз
date: 2023-05-14T23:28:03.219Z
category: свет
featured: true
featuredImage: ../img/zelenski-prod-pariz.jpg
author: Вардарски
---
Украинскиот претседател Володимир Зеленски се очекува вечерва да пристигне во Париз. Тоа прво го објави весникот „Фигаро“, а потоа „Ројтерс“.

Според информациите, Зеленски ќе слета од Германија вечерва, во 18 часот по локално време, а ќе биде примен од францускиот премиер Борн. Утре има официјална средба со претседателот Емануел Макрон.

Зеленски денеска беше во Германија каде имаше средба со канцеларот Олаф Шолц и претседателот Штајнмаер, а вчера беше во Италија.

Потсетуваме дека на заедничкиот брифинг со канцеларот Олаф Шолц, Зеленски изјави дека работи за коалиција за да и даде на Украина модерни борбени авиони. Долго време, украинските политичари, вклучително и Зеленски, бараа од западните сојузници да вклучат борбени авиони во нивната воена помош, за да може очекуваната украинска офанзива да се одвива на релативно еднаква основа, бидејќи Русија има супериорност на небото. Досега помошта од Западот вклучуваше системи за противвоздушна одбрана.

На Зеленски денеска во Ахен му беше доделена наградата „Карло Велики“ - една од највисоките државни почести во Германија. До неодамна не се знаеше дали Зеленски лично ќе присуствува на церемонијата во Северна Рајна Вестфалија, но по влегувањето во салата доби овации од присутните, меѓу кои и германскиот канцелар Олаф Шолц и претседателот на ЕП Мецола. Овогодинешната награда Карло Велики за заслуги за обединување на Европа им беше доделена на украинскиот народ и на Володимир Зеленски за одбрана на европските вредности додека ја одбива руската агресивна војна.