---
title: Шојгу ќе учествува на разговорите меѓу Владимир Путин и Ким Џонг-ун
date: 2023-09-14T06:30:25.468Z
category: свет
featured: true
featuredImage: ../img/8-30-sojgu.jpg
author: Вардарски
---
Прес секретарот на рускиот претседател Дмитриј Песков изјави дека рускиот министер за одбрана Сергеј Шојгу ќе учествува на разговорите меѓу Ким Џонг Ун и Путин. Нема планови за одвоени разговори меѓу министрите за одбрана на Северна Кореја и Руската Федерација за време на посетата на Ким Џонг-ун, изјави Песков, пренесе руската служба на Би-Би-Си.

Соединетите Држави веруваат дека Ким Џонг-ун и Путин ќе разговараат за снабдување со севернокорејска муниција на руската војска која се бори во Украина.

На крајот на јули, Сергеј Шојгу го посети Пјонгјанг. Потоа најави зајакнување на воените врски меѓу Москва и Пјонгјанг, нарекувајќи ја Северна Кореја важен партнер на Русија.

Севернокорејскиот лидер потоа му покажа оружје на Шојгу произведено во КНДР - поточно, два дрона и балистичка ракета.