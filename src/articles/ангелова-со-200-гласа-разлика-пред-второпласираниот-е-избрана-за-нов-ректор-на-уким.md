---
title: Ангелова со 200 гласа разлика пред второпласираниот е избрана за нов
  ректор на УКИМ
date: 2023-05-31T13:15:51.241Z
category: македонија
featured: true
featuredImage: ../img/angelova-nov-rektor.jpg
author: Вардарски
---
<!--StartFragment-->

Универзитетот „Кирил и Методиј“ денеска одржа избори на кои 1.419 редовни и вонредни професори, доценти и студенти гласаа за избор на нов ректор за мандатниот период од 16 септември 2023 – 15 септември 2026 година.

Актуелната проректорка за финансии на УКИМ, Билјана Ангелова стана новиот ректор со добиени 27% од вкупниот број на гласови според Единствениот избирачки список, односно 392 гласа.

Разликата помеѓу гласовите на професорите Христина Спасевска и Димитар Ташковски е само 5 гласа.

Вкупно 187 професори и студенти гласале за професорката Спасевска, додека пак 192 гласа за Ташковски.

Горан Ајдински од Филозофскиот факултет на денешните избори за ректор освои 181 глас, 152 гласови доби професорот Атанас Кочов, додека имаше 118 гласа за професорот Дуев.

Гласањето за избор на ректор се одржа на 23 факултети и пет институти во состав на УКИМ.

Од вкупно 1.419 гласачи запишани во Единствениот избирачки список на УКИМ, правото на глас го искористиле 1251 гласач, од кои 29 се неважечки.

<!--EndFragment-->