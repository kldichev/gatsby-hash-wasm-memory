---
title: Ердоган лут кон Шведска поради палењето на Куранот
date: 2023-06-30T19:15:19.406Z
category: свет
featured: true
featuredImage: ../img/9-15-erdogan-lut-sved.jpg
author: Вардарски
---
Турскиот претседател Реџеп Ердоган ја критикуваше Шведска за палењето на Куранот во Стокхолм и посочи дека Турција никогаш нема да потклекне пред политиката на провокација или закана. Ова го објави агенцијата Ројтерс.

Ќе ги научиме арогантните западњаци дека не е слобода на изразување да се навредуваат светите вредности на муслиманите, се закани турскиот претседател. Според него, Турција ќе покаже најсилна можна реакција на гнасниот протест.

Шведската полиција даде дозвола да се одржи протестот против Куранот. Но, по палењето на муслиманската света книга, полицијата го обвини човекот кој ја извршил.

Турскиот министер за надворешни работи Хакан Фидан го осуди протестот и рече дека е неприфатливо да се дозволат антиисламски протести во име на слободата на изразување.

Серијата протести во Шведска против исламот и за правата на Курдите ги зголемија тензиите со Турција, чија поддршка Шведска треба да добие за да влезе во НАТО.