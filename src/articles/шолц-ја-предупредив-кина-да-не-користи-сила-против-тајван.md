---
title: "Шолц: Ја предупредив Кина да не користи сила против Тајван"
date: 2023-06-23T10:15:16.737Z
category: свет
featured: true
featuredImage: ../img/12-15-solc-pred-ki.jpg
author: Вардарски
---
Германскиот канцелар Олаф Шолц изјави пред Бундестагот во четвртокот дека ја предупредил Кина за време на разговорите претходно оваа недела да не користи сила за постигнување територијални промени, особено против Тајван, ја цитира Ројтерс неговата изјава.

Шолц оваа недела беше домаќин на голема кинеска делегација, предводена од премиерот Ли Кианг, на првиот самит лице в лице по пандемијата, во време на зголемени геополитички тензии меѓу Западот и Кина.

„Силно ги отфрламе сите еднострани обиди за промена на статус кво во Источното и Јужното Кинеско Море со сила или принуда. Ова особено важи за Тајван“, рече Шолц.

„Загрижени сме и за состојбата со човековите права и состојбата на владеењето на правото во Кина“, додаде тој.

Кина, која никогаш не бегаше од употреба на сила за да го стави Тајван под своја контрола, ги засили воените дејствија во близина на островот со демократски владеење за да ја принуди да го прифати кинескиот суверенитет.

Тајван силно ги оспорува тврдењата на Пекинг за суверенитет и вети дека ќе се брани доколку биде нападнат.

Зборувајќи пред пратениците, Шолц, исто така, ја повика Турција да го отвори патот за Шведска да стане членка на НАТО и рече дека Шведска треба да има место на маса на следниот самит на НАТО.