---
title: СДСМ платиле 26.000 евра за спонзорирани објави на Ковачевски на фб за
  само 100 дена
date: 2023-09-11T18:49:33.992Z
category: македонија
featured: true
featuredImage: ../img/kovacevski.jpg
author: Вардарски
---
<!--StartFragment-->

Државната комисија за спречување на корупцијата (ДСКС) по сопствено наоѓање повела постапка по пишувањата на ИРЛ за тоа дека премиерот Димитар Ковачевски потрошил 26.000 евра за рекламирање на социјалните мрежи во првите сто дена од стапувањето на функцијата. Утврдено е дека парите не се од Буџетот туку од партијата СДСМ, а антикорупционерите на денешната седница изнесоа низа забелешки за недоволна транспаретност од страна на Кабинетот на прамиерот, како и за алатката Опен фајнанс.

Членот на ДКСК Шемши Салаи истакна дека на два пати биле испратени дописи до Владата од каде не добиле прецизни информации како е платена кампањата на премиерот на социјалните мрежи во првите сто дена велејќи дека тие не се директно платени од Буџетот, како и дека ДКСК податоците треба да ги бара од Мета (Фејсбук).

Во текот на дискусијата членот на ДКСК Катица Николовска рече дека при проверка е утврдено дека се работи за реклами платени од СДСМ, но потоа се отвори прашањето за тоа кој е донатор на партијата.

\-Таа алатка ја користиме за време на изборите. Тоа се бази на податоци преку Фејсбук и редовно има податоци за тоа кој ги плаќа тие реклами. Во овој случај вистина тоа е политичката партија СДСМ, рече Николовска.

Претседателката на Комисијата Билјана Ивановска рече дека факт е дека премиерот се рекламира преку партијата, а кој е донатор на партијата тоа е друго прашање.

И Ивановска и претходно Салаи посочија дека алатката Опен фајнанс не обезбедува веќе транспаретни податоци.

\-Штом нема транспаретност и на најдобрите постапки се фрла сомнеж, рече Салаи.

<!--EndFragment-->