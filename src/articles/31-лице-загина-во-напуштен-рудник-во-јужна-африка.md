---
title: 31 лице загина во напуштен рудник во Јужна Африка
date: 2023-06-24T16:00:23.376Z
category: свет
featured: true
featuredImage: ../img/6-31-afg-zaginaa.jpg
author: Вардарски
---
Најмалку 31 илегален рудар од Лесото загинаа во несреќа во напуштен рудник во Фри Стејт, Јужна Африка. Ова го објави Би-Би-Си.

Одделот за минерални ресурси на Јужна Африка посочи дека рудникот во Велком, Фри Стејт, последен пат работел во 1990-тите.

Од страна на Министерството за минерални суровини се прават напори за извлекување на телата на загинатите рудари и покрај опасните услови. Одделот објаснува дека поради високите нивоа на метан, премногу е ризично да се испраќаат луѓе на локацијата.

Од министерството појаснуваат дека трагичниот инцидент се случил во мај, но дури сега е соопштено.

Фаталните несреќи во старите рудници не се невообичаени во Јужна Африка, при што илегалните рудари, вклучително и мигрантите, често го ризикуваат своето здравје и безбедност во напуштените окна.