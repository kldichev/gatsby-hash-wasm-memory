---
title: Земјотрес со јачина од 6,4 степени го погоди Калифорнискиот залив
date: 2023-06-20T06:45:38.485Z
category: свет
featured: true
featuredImage: ../img/8-45-zem-zalivi.jpg
author: Вардарски
---
Земјотрес со јачина од 6,4 степени според Рихтеровата скала го потресе Калифорнискиот Залив, пренесува „Ројтерс“.

Според податоците на Европско-медитеранскиот сеизмолошки центар, земјотресот регистриран во неделата бил на длабочина од 10 километри.

Канцеларијата за цивилна заштита на Мексико соопшти дека нема извештаи за штети во областите каде што се почувствувал земјотресот, но ги советува бродовите и населението на блискиот брег да преземат мерки на претпазливост поради можни струи во пристаништата.

Набргу по земјотресот, американскиот систем за предупредување од цунами објави дека нема закана од цунами за западниот брег на САД, Британска Колумбија или Алјаска.

Мали варијации до неколку сантиметри се можни во нивото на морската вода во областа каде што се случи земјотресот, објави подоцна на Твитер мексиканската служба за цивилна заштита.