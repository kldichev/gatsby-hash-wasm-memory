---
title: Русија незадоволна од Канада за коментари по убиството на Татарски
date: 2023-04-08T00:36:48.021Z
category: свет
featured: true
featuredImage: ../img/kandabumr.png.webp
author: Вардарски
---

Вршителот на должноста шеф на канадската дипломатска мисија во Москва, Брајан Ебел, во петокот беше повикан во руското Министерство за надворешни работи. Причина беа изјавите на постојаниот претставник на Канада во ОН Роберт Реј за смртта на воениот дописник Максим Фомин, познат под псевдонимот Владлен Татарски. Москва остро реагираше на нив.

Ова беше наведено во петокот во соопштението на руското Министерство за надворешни работи, цитирано од ТАСС.

Според Русија, Реј всушност го поддржал терористичкиот акт против воениот дописник Татарски.

„Беше нагласено дека ставот на висок канадски дипломат во однос на бруталното убиство, придружено со повеќекратни повреди, стана уште една манифестација на русофобија поттикната во Канада. Во Канада, кога се вршат злосторства против Русија и нејзините граѓани, вклучително и оние на терористички карактер, тие се оправдуваат или замолчуваат“, додаваат од МНР.

Потсетуваме, руските истражители официјално ја обвинија 26-годишната Дарија Трепова, која беше приведена за убиството на рускиот воен блогер Владлен Татарски.

Младата жена беше обвинета за терористички дела по нападот во Санкт Петербург.

Татарски, поддржувач на руската воена кампања во Украина, чие вистинско име е Максим Фомин, беше убиен во неделата во експлозија во кафуле каде што требаше да даде изјава.

Истражниот комитет, кој истражува големи злосторства, соопшти дека ја обвини Трепова за „терористички чин од организирана група што предизвика намерна смрт“.

Во обвинението се наведува дека таа постапувала по инструкции од луѓе кои работеле во име на Украина.

Трепова беше префрлена од Санкт Петербург во Москва, каде обвинителите подоцна денеска ќе побараат од Окружниот суд Басмани да и одреди притвор пред сослушувањето за случајот.
