---
title: "Пендаровски: Се случува позитивна промена кај ВМРО-ДПМНЕ"
date: 2023-06-13T13:41:54.604Z
category: македонија
featured: true
featuredImage: ../img/pendar-izn-mic-dlmne.jpg
author: Вардарски
---
<!--StartFragment-->

Претседателот Стево Пендаровски е изненаден што ВМРО-ДПМНЕ сака од позиција на владејачка партија да гласа за уставните измени. „Може да се гласа и од позиција на опозиција“, вели претседателот.

<!--EndFragment--><!--StartFragment-->

Претседателот Стево Пендаровски денеска оцени дека има драстична промена во однесувањето на најголемата опозициска партија ВМРО-ДПМНЕ во однос на прашањето за уставните измени. Тој на прес-конференција со словенечка колешка Наташа Пирц Мусар, застана на иста линија со македонскиот премиер Димитар Ковачевски, порачувајќи дека опозицијата прифатила промена на Уставот. 

„Се случува една позитивна промена. Бев изненаден кога слушнав дека главната опозициска партија сака да биде дел од Владата и од позиција на владејачка партија да гласа за уставни измени. Вие можете да гласате за уставни промени и од позиција на опозиција“, рече претседателот на заедничката прес-конференција со гостинката од Словенија во Вилата Водно. Пендаровски оцени дека барањето на опозицијата за одложено дејство на уставните промени е нереално, иако и тој би сакал такво нешто. 

**Позитивна промена**

Пендаровски оцени дека е нереално да се очекува оти процесот за уставни измени би можел да се заокружи до средината на септември, кога Македонија треба да биде домаќин на процесот Брдо - Бриони. 

<!--EndFragment-->