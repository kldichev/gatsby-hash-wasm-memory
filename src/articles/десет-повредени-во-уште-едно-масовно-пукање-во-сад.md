---
title: Десет повредени во уште едно масовно пукање во САД
date: 2023-06-14T10:45:52.236Z
category: свет
featured: true
featuredImage: ../img/12-45-masovna-strelba-sad.jpg
author: Вардарски
---
Најмалку десет лица се повредени во масовно пукање во градот Денвер во САД, јавува Си-Ен-Ен.

Според полицијата, биле испукани повеќе истрели при расправија меѓу неколку лица на блок од улицата Маркет.

Од деветте застрелани, тројца се во критична состојба. Се верува дека останатите се надвор од животна опасност. Меѓу ранетите е и осомничениот за пукањето.

Инцидентот се случи неколку часа откако Денвер Нагетс ја освоија својата прва титула во НБА во понеделникот вечерта во Денвер. Сепак, се уште не е јасно дали пукањето е поврзано со веселбите во градот.

Полицијата соопшти дека е во тек „целосна истрага“.

Насилството во близина на центарот на Денвер е едно од најмалку 290-те масовни престрелки во САД од почетокот на оваа година.