---
title: Рафинерија за нафта во Краснодарската територија повторно гори
date: 2023-05-05T22:02:33.300Z
category: свет
featured: true
featuredImage: ../img/kjdaksjdsajk2222.png.webp
author: Вардарски
---

Втор пожар избувна за два дена во нафтената рафинерија во селото Илски во Краснодарската област, јави руската државна новинска агенција ТАСС, повикувајќи се на итните служби.

Како причина за инцидентот се наведува напад со дрон, но не е јасно кој стои зад него. Во моментов нема информации за жртви, а пожарот е изгаснат, потврдуваат од РИА Новости.

Пламените јазици зафатија површина од 60 метри квадратни. На местото на настанот работат екипи за вонредни ситуации и агенции за спроведување на законот.

Во инцидентот нема повредени. Пожарот бил пријавен на телефонот за итни случаи околу 08:50 часот по локално време, а персоналот бил веднаш евакуиран. За штетите руските агенции смируваат дека по пожарот нема опасност од загадување на воздухот.

Потсетуваме, на 4 мај, дрон повторно ја нападна рафинеријата за нафта во Илски, што доведе до пожар во резервоар за складирање нафта. Во последната недела повторно имаше неколку напади на нафтени бази во Краснодарската област, како и во Новошахтинск во соседната Ростовска област и во окупираниот Севастопол.
