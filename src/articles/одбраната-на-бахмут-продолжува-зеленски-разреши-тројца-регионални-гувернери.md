---
title: Одбраната на Бахмут продолжува, Зеленски разреши тројца регионални гувернери
date: 2023-03-15T00:07:12.644Z
category: политика
featured: true
featuredImage: ../img/rusk.png.webp
author: Вардарски
---

Ниту Русија, ниту Украина не се откажуваат од Бахмут, уништениот град на истокот од бојното поле. Поради идните планови, тоа е важно за двете страни, па продолжуваат крвавите битки кои однесоа илјадници животи и го намалуваат бројот на украинската и руската армија. Во исто време, дипломатските борби продолжуваат. Украинскиот претседател бара нови санкции кон Русија, но на повидок е важен договор за извоз на жито.

Украинскиот претседател Володимир Зеленски отпушти тројца регионални гувернери, вклучувајќи го и шефот на жестоките борби во Луганск.

Не се наведени причините за разрешувањата кои на социјалната мрежа Телеграм ги објави владиниот претставник во парламентот.

Гувернерот на Луганск, Серхиј Хајдај, често ги коментираше борбите во тој регион на североистокот на земјата, кој граничи со Русија.

Зеленски го разреши и гувернерот на Одеса на Црното Море и на регионот Кнелнички на запад.

Зеленски, чувствителен на западните критики за широко распространетата корупција во Украина, отпушти неколку високи функционери претходно оваа година. Пет регионални гувернери или добија отказ или самите поднесоа оставки.
