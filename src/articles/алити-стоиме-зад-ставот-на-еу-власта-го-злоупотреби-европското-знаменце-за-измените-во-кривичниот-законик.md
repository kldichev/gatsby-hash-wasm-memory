---
title: "Алити: Стоиме зад ставот на ЕУ, власта го злоупотреби европското
  знаменце за измените во Кривичниот законик"
date: 2023-09-23T14:15:28.217Z
category: македонија
featured: true
featuredImage: ../img/aliti.jpg
author: Вардарски
---
<!--StartFragment-->

Потпретседателот на политичката партија Алтернатива, Адмирим Алити, во името на албанската опизиција составена од партиите - Демократско движење, Алтернатива и движењето Беса, на денешниот прес за новинарите рече дека тие ги поддржуваат ставовите на ЕУ дека е злоупотребено европското знаменце при експресното носење на измените во Кривичниот законик.

„Веќе не е потребно да коментираме и да објаснуваме за да можеме да констатираме кој ја злоупотребува „Европа“. Тука е евроамбасадорот кој изјавува дека Европската комисија реагирала за користење на знамето на ЕУ за измените во Кривичниот законик и дека ЕУ тоа го смета за несоодветно објаснувајќи дека тоа е прашање за кое треба да се дискутира, особено што овие измени претставуваат опасност за правната држава бидејќи го отвораат патот за пораст на неказнивоста. Меѓутоа, како против одговор за Брисел е изјавата на Али Ахмети од пред неколку дена дека „и Брисел и Вашингтон кога ќе влезат во подлабока анализа ќе ги разберат причините. Ние сме во процес на скрининг и промените во правдата се приоритет“. Овој негов одговор не само што ја навредува интелигенцијата на граѓаните и Европската комисија, туку открива и злоупотребата станала подмет на оваа тема“, рече Алити.

<!--EndFragment--><!--StartFragment-->

Алити потенцираше дека и кога ЕУ реагира негативно на измените на Кривичниот законик, власта манипулира со образложение дека се неопходни за реформите во правосудството.\
\
„Тоа се случува со децении. Така го злоупотребија и албанското знаме за да манипулираат со Албанците дека се борат за нивниот интерес, како што беше и манипулацијата со идејата на албанскиот премиер, за сега да изјавуваат дека времето на патриотизмот е завршено, а при тоа да прејдат на измените во Кривичниот законик со образложение дека тоа е неопходно за реформите во правосудството и тоа е она што ЕУ го побара од нас“, додаде Алити.\
\
Со измените во Кривичниот законик кои експресно се донесоа во Собранието, помали казни ќе има за несовесно работење на функционерите во службата, а исто така и за делото злосторничко здружување.

<!--EndFragment-->