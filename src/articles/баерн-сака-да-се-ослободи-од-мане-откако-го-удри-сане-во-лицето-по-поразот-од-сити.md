---
title: Баерн сака да се ослободи од Мане откако го удри Сане во лицето по
  поразот од Сити
date: 2023-04-13T00:32:55.864Z
category: спорт
featured: true
featuredImage: ../img/ajrn.png.webp
author: Вардарски
---

Поранешната ѕвезда на Ливерпул, Садио Мане го удрил Лерој Сане во лицето по поразот на Баерн Минхен во Лигата на шампионите од Манчестер Сити со 3:0 во вторникот вечерта, објави Скај Германија.

Расправијата меѓу двајцата започна некаде околу 83. минута од натпреварот.

Двајцата биле видени како се расправаат додека се враќале во тунелот, а расправијата на крајот завршила со раскрварување од устата на Сане.

Потребна била интервенција на нивните соиграчи кои ги растуриле.

Баерн се уште не го коментирал инцидентот. Новинарот на Скај, Флоријан Плетенберг откри дека 31-годишниот фудбалер се соочува со огромна казна. Според Плетенберг, раководството на Баерн решило да се раздели со Мане на лето.

Сенегалецот дури минатото лето се пресели на „Алијанц Арена“ од Ливерпул за речиси 30 милиони евра. Само осум месеци подоцна, сепак, престојот на Мане во Баерн би можел предвреме да заврши. Напаѓачот има договор до 2025 година.

Мане наиде на многу критики од почетокот на сезоната поради неговите настапи. Тој се судри и со поранешниот тренер на Баерн, Јулијан Нагелсман за време на реваншот од Лигата на шампионите против ПСЖ.
