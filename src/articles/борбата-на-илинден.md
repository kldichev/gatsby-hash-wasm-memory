---
title: Борбата на Илинден
date: 2023-08-05T19:14:57.855Z
category: колумни
featured: true
featuredImage: ../img/posle-il.jpg
author: Вардарски
---


 Помина Илинден и неговата прослава, оваа година таа беше убедливо  најнепосетена и најслаба поради ситуацијата со Ковид вирусот, но во самиот текст нема да се пишува за прославата, туку повеќе за значењето на Илинден.\
\
Во Македонија некако се повикуваме на два или три  Илиндена, од антика и битката на Херонеја (лудилото) она вистинското Илинденско востание, па се до АСНОМ и денот на независноста 8 Септември.\
\
Како прво Илинденското востание е востание на еден угнетен народ кој бил со векови под ропство, самото востание било против тиранија, со цел да се донесе слобода,  немало никакви задкорисни игри ниту цели.\
\
Во востанието борбата била исклучиво против тиранинот и неговиот башибозук, а не против населението, целта било да се донесе еднаквост за сите , без разлика на нивната класна припадност, народност или религија, да се сопрат сите поделби кои тогаш ги наметнувала Османската Империја.\
\
Илинден е борба за една Република за сите, Република прва на Балканот, Илинден е борба за слободна Македонија ослободена од тиранијата и ропството.\
\
\
На друга страна го имаме АСНОМ на кои се повикуваат дека е втор Илинден, но тој тоа ниту е бил, ниту ќе биде.\
\
АСНОМ не е борба ниту за Македонија, ниту за слобода на народностите, ниту борба за слобода на религиите а да не збориме за класите.\
\
Ако АСНОМ е остварување на вековниот идеал на Илинден , тогаш која е потребата од организирање на референдумот од 8 Септември 1991 е логично прашање кое се поставува само по себе, за кое одговор нема никој. Која е потребата од "третиот Илинден" aко "вториот" ја остварил целта на првиот ?\
\
Иако АСНОМ првично се повикува дека е борба за "ослободување" на Македонија зад него се кријат само задкорисни игри, АСНОМ всушност се бори за Југославија , додека повикува на братство и единство врши терор врз секој што е за независна Македонија, се обидува да ги забрани религиите и да го наметне атеизмот, го одзима тешко стекнатиот имот на  луѓе кои се занимавале со добиток, обработување на земја за градење на нивните утопии од земјоделски задруги.\
\
АСНОМ потоа удира директно против ветераните од Илинден и од Илинденската организација, организирани се неколку масакри врз Илинденци, голем дел од нив се однесени на Голи Оток, Идризово каде што умирале во најтешки измачувања извршени од асномци.\
\
Колку и некој настаните потоа сака да ги препише на властите во Белград а не на АСНОМ само се бламира самиот себе.\
\
АСНОМ всушност цело време се бори и го убива духот и идеалот на правиот и единствен Илинден.\
\
И за крај за мене АСНОМ е едноставно со вистинското име Антиилинденско Собрание на Народното Окупирање на Македонија, правите иницијали кои се кријат позади овие букви.

<!--EndFragment-->

Преземено од [револуционерот](https://revolucionerot.blogspot.com/2020/08/blog-post.html)