---
title: Франција ќе го задржи ограничувањето на цената на електричната енергија
  до 2025 година
date: 2023-04-21T22:34:25.253Z
category: свет
featured: true
featuredImage: ../img/kasldjasiksturja.png.webp
author: Вардарски
---

Франција ќе го остави плафонот за цената на електричната енергија по 2023 година, изјави министерот за финансии Бруно Ле Мер, цитиран од Ројтерс.

Причината е што цените на струјата се уште не се „нормализирани“.

Министерот објасни дека мерката постепено ќе се укинува во период од две години - до почетокот на 2025 година.

Цените на електричната енергија во Европа скокнаа минатата година, главно поради последиците од војната во Украина и рекордно ниското нуклеарно производство во Франција, каде државната енергетска компанија ЕДФ брза да ги поправа нуклеарните реактори погодени од корозија.

Одржувањето на ограничувањето на цените по оваа година дополнително ќе го оптовари EDF бидејќи компанијата се обидува да ангажира и обучи доволно работници за изградба на неколку нови нуклеарни централи во наредните децении.

Сепак, Ле Мер рече дека владата најверојатно ќе ја прекине оваа мерка за природен гас за домаќинствата на крајот на 2023 година, бидејќи цените на синото гориво значително паднаа во последниве месеци по нивниот остар скок на почетокот на војната.

Владата на претседателот Емануел Макрон ја постави заштитата на граѓаните од зголемените сметки како приоритет поради високата инфлација во еврозоната и зголемениот гнев во земјата поради планираното двегодишно зголемување на законската возраст за пензионирање.

Покрај тоа, владата врши притисок и врз трговците на мало да обезбедат пристапни цени на храната.
