---
title: Кинескиот носач на авиони во Тајванскиот теснец го налути Тајпеј
date: 2023-06-22T12:15:33.018Z
category: свет
featured: true
featuredImage: ../img/2-15-kineski-nosaci.jpg
author: Вардарски
---
Кинеска група носачи на авиони, предводена од бродот „Шандонг“, поминала низ чувствителниот Тајвански теснец, пренесува „Ројтерс“.

Маневрите доаѓаат во време на зголемени воени тензии околу Тајван, кој Пекинг го смета за своја територија.

Според Министерството за одбрана на Тајван, бродот Шандон, пуштен во употреба во 2019 година, пловел на југ низ западниот дел на теснецот. Островот испрати „соодветни сили“ за следење на кинеската активност.

Носачот на авиони учествуваше во кинеската воена вежба околу Тајван во април, изведувајќи маневри во западниот Пацифик. Во март минатата година тој го премина Тајванскиот теснец само неколку часа пред средбата на лидерите на Кина и САД.

Кина не ја отфрли можноста за употреба на сила за да го стави Тајван под своја контрола и ја засили воената активност во близина на островот со демократски владеење за да ја принуди да го прифати кинескиот суверенитет.

Во 2005 година, Пекинг усвои закон со кој земјата има правна основа да преземе воена акција против островот доколку се отцепи или има намера да го стори тоа.

Сепак, Тајван ги отфрла тврдењата на Кина и нагласува дека само жителите на островот можат да одлучат за нивната иднина.