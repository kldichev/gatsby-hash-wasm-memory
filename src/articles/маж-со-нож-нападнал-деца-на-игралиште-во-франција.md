---
title: Маж со нож нападнал деца на игралиште во Франција
date: 2023-06-09T10:00:21.317Z
category: свет
featured: true
featuredImage: ../img/12-maz-so-noz-napd.jpg
author: Вардарски
---
Четири деца и еден возрасен се повредени во напад со нож во градот Анеси на француските Алпи. Ова го пишува весникот Гардијан. Тројца од повредените се хоспитализирани во критична состојба.

Утринава околу 09,45 часот, маж вооружен со нож упаднал на детско игралиште во близина на езерото во градот и нападнал група деца на возраст од околу три години додека си играле.

Францускиот претседател Емануел Макрон на Твитер напиша дека тоа е чин на апсолутна кукавичлук.

Националната полиција го истражува случајот. Според францускиот министер за внатрешни работи Жералд Дарманен, осомничениот бил уапсен благодарение на брзата реакција на безбедносните сили.

Според првичните информации, сторителот е 32-годишен маж од Сирија со статус на бегалец.