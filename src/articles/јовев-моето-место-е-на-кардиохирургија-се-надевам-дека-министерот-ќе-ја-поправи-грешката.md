---
title: "Јовев: Моето место е на Кардиохирургија, се надевам дека министерот ќе
  ја поправи грешката"
date: 2023-06-08T10:35:50.753Z
category: македонија
featured: true
featuredImage: ../img/12-35-jovev-ms-moe.jpg
author: Вардарски
---
<!--StartFragment-->

### Јовев вели дека ќе продолжи со борбата затоа што е сигурен дека министерот ќе ја поправи оваа грешка, а себеси се гледа во Клиниката за кардиохирургија, заедно со неговиот тим, со кој ќе постигнуваат уште поголеми успеси

<!--EndFragment-->

<!--StartFragment-->

Понудата да биде национален советник за кардиохирургија е голема чест, но професорот Сашко Јовев вели дека неговото место е сепак на Клиниката за кардиохирургија.

Јовев вели дека ќе продолжи со борбата затоа што е сигурен дека министерот ќе ја поправи оваа грешка, а себеси се гледа во Клиниката, заедно со неговиот тим, со кој ќе постигнуваат уште поголеми успеси. 

> „Сметам дека моето место е на Клиниката за кардиохирургија, да го водам својот тим и заеднички да постигнуваме уште многу успеси“,
>
> рече Јовев денеска, а додека ја даваше изјавата, со него беше проф. д-р Горан Димитровски, претседател на Македонското лекарско друштво.

<!--EndFragment-->

<!--StartFragment-->

Димитровски, пак, во името на целото Друштво го изрази незадоволството од одлуката на Министерството за разрешувањето на Јовев.

> „Разрешувањето на професор д-р Сашко Јовев од место директор на Кардиохирургија деновиве ја бранува јавноста и лекарската фела, пред сѐ од причина што образложението на Министерството за здравство за оваа постапка сметаме дека е неиздржано и небулозно. За лекар кој првпат во Македонија направил трансплантација на срце и досега заедно со својот тим, кој тој го формирал, и на светски стручно ниво вршел и други трансплатации на срце, како и интервенции со кои се спасени многу животи од други заболувања на срце кај пациенти, оваа одлука навистина е неразибрлива. Македонското лекарско друштво е против ваквата одлука на министерот за разрешување на Јовев и изјавата дека не му требаат директори кои шест месеци не дале резултати е неоснована“,
>
> рече Димитровски.

<!--EndFragment-->

<!--StartFragment-->

Тој нагласи дека оваа одлука е лоша порака за младите лекари, бидејќи се разрешува некој кој постигнува резултати на национало и на интернационално ниво. 

> „Сметаме дека одлуката на Министерството за разрешување на професорот Јовев сепак ќе се повлече и дека ваквите врвни, стручни лекари македонското здравство и институциите на системот ќе знаат да ги зачуваат, почитуваат и наградуваат наместо да ги казнуваат“,
>
> нагласи Димитровски.

Јовев, кој беше разрешен од позицијата директор на Универзитетската клиника за државна кардиохирургија, вчера на прес-конференција рече дека во последниот период бил изложен на големи притисоци и дека причината за неговото разрешување, како што е наведено во решението, се две дежурства во 2022 година за кои не добил согласност од тогашниот министер за здравство.

<!--EndFragment-->