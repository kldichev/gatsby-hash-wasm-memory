---
title: Зошто Баерн се одлучи на шокантна смена на тренерот?
date: 2023-03-25T02:25:49.902Z
category: спорт
featured: true
featuredImage: ../img/aren2222.png.webp
author: Вардарски
---

Во четвртокот вечерта се појави веста дека Баерн Минхен решил да го раскине договорот со тренерот Јулијан Нагелсман, а наместо тоа клубот ќе го ангажира Томас Тухел, освојувачот на Лигата на шампионите во 2021 година со Челзи.

Оваа промена шокираше многумина бидејќи Баерн е во игра за уште три трофеи, но по поразот од Леверкузен од 2:1, управата се реши на радикален потег и донесе „тешка одлука“.

Членот на Управниот одбор за спорт, Хасан Салихамиџиќ по поразот од Леверкузен беше бесен на настапот на тимот, велејќи дека ретко видел ваква млака и неагресивна претстава на Баерн.

На Нагелсман не му помогна ниту одличниот настап во Лигата на шампионите каде Баварците го исфрлија ПСЖ и сега им претстои пресметка против Манчестер Сити. Најмладиот тренер во историјата на клубот (35) беше целосно изненаден од оваа вест, а кога ја слушна скијаше во Австрија.

Јулијан веќе беше под притисок на крајот од сезоната 2021/22, откако беше елиминиран од Виљареал во четврт-финалето на Лигата на шампионите, а потоа беше спасен од германската титула. Нагелсман со Баерн ја игра најслабата сезона за Баерн во последните 11 години во Бундеслигата, со само 52 бода по 25 кола. Моментално се втори во шампионатот со бод помалку од лидерот Борусија Дортмунд.

Според добро упатените германски медиуми, имало сериозни проблеми меѓу Нагелсман и Управата, а некои играчи повеќе не му верувале на тренерот во однос на тактичките поставки, па Управата се одлучила за „шок терапија“.

Клубот смета дека оваа година може да се освојат Лигата на шампионите и Бундеслигата, а ова беше последен момент за промена во репрезентативната пауза.

Исто така, постоеше страв дека Тухел нема наскоро да биде достапен бидејќи за неговите услуги беа заинтересирани Реал Мадрид и Тотенхем.
