---
title: Русија не гледа шанса за дијалог со САД за стратешка стабилност
date: 2023-03-27T00:29:58.975Z
category: свет
featured: true
featuredImage: ../img/stratskstb.png.webp
author: Вардарски
---

Предусловите за обновување на дијалогот меѓу Москва и Вашингтон за прашањата на стратешката стабилност во моментов не се видливи од руска страна. Ова го изјави постојаниот претставник на Руската Федерација во меѓународните организации во Виена, Михаил Улјанов. Тој ја даде изјавата во интервју за весникот „Известија“ објавено во понеделникот.

Зборувајќи за Договорот за намалување на стратешкото оружје, Улјанов истакна дека за да се продолжи дијалогот за договорот, неопходно е Вашингтон да се откаже од непријателската политика кон Русија.

„Во услови кога САД директно му поставуваат задача на Западот да и нанесе стратешки пораз на нашата земја, апсолутно е невозможно да се разговара за прашања од стратешко значење“, додаде дипломатот.

Потсетуваме дека Русија се повлече од договорот „Новиот СТАРТ“. Москва во март објави дека нема да спроведува тестови се додека Вашингтон исто така се воздржува од тестирање. Сепак, тој истакна дека Русија треба да се подготви за најлошото.

Меѓутоа, еден ден претходно, рускиот претседател Владимир Путин објави дека ќе распореди тактичко нуклеарно оружје и средства за негово доставување до Белорусија.

Очекувано, НАТО и ЕУ веќе ги осудија ваквите изјави и планови како неодговорни.

САД најавија дека следат што се случува, но засега немаат забелешки за конкретни дејствија за употребата на предметното оружје.
