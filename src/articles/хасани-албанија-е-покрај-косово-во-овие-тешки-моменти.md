---
title: "Хасани: Албанија е покрај Косово во овие тешки моменти"
date: 2023-09-24T16:07:43.929Z
category: свет
featured: true
featuredImage: ../img/hasani-alb.jpg
author: Вардарски
---
<!--StartFragment-->

Албанскиот министер за Европа и надворешни работи, Игли Хасани, реагираше по тешкиот инцидент на Косово во кој полицаец беше убиен по вооружен напад и најостро го осуди.

Оценува дека „денешниот чин е закана за безбедноста и стабилноста на регионот“ и нагласува дека „сторителите мора да се соочат со правдата“.

\-Најостро го осудуваме вооружениот напад врз полицијата и државата Косово. Сочувство до семејството на полицискиот службеник кој го загуби животот за време на службената должност и брзо закрепнување на повредениот. Денешното кривично дело е закана за безбедноста и стабилноста на нашиот регион и сторителите мора што поскоро да се соочат со правдата, напиша Хасани во објава на социјалните мрежи.

Порачува дека „Албанија е покрај Косово во овие тешки моменти кои бараат смиреност, во тесна соработка со сојузниците и партнерите“.

Осуда за последните случувања во северот на Косово искажаа и лидери на политички партии со поддршка за Косово и косовската полиција. 

<!--EndFragment-->