---
title: "Сунак: Кина е најголемата државна закана за нашите економски интереси"
date: 2023-03-15T00:39:48.988Z
category: политика
featured: true
featuredImage: ../img/kinamina.png.webp
author: Вардарски
---

Кина претставува најголема национална закана за нашите економски интереси, изјави британскиот премиер Риши Сунак за NBC Nightly News во интервјуто емитувано во понеделникот, пишува Reuters.

- Ова е системски предизвик за светскиот поредок, посочи Сунак.

Британскиот премиер е во Сан Диего со неговиот австралиски колега и американскиот претседател Џо Бајден за да го обелодени деталниот план за обезбедување на Австралија со нападни подморници на нуклеарен погон.

Сунак рече дека ја прифатил поканата од претседателот Џо Бајден да го посети Вашингтон во јуни.

- Одлично е што ќе се гледаме често во следните неколку месеци. Со задоволство ја прифатив поканата на претседателот да го посетам во Вашингтон во јуни, изјави Сунак за новинарите.
