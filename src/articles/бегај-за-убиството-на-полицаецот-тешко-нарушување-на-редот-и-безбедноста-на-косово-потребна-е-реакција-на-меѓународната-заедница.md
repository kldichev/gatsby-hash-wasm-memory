---
title: "Бегај за убиството на полицаецот: Тешко нарушување на редот и
  безбедноста на Косово, потребна е реакција на меѓународната заедница"
date: 2023-09-24T18:31:18.530Z
category: свет
featured: true
featuredImage: ../img/begaj.jpg
author: Вардарски
---
Претседателот на Албанија, Бајрам Бегај, реагираше на убиството на полицаец на северот на Косово, оценувајќи дека тоа е нарушување на редот и безбедноста на Косово и додаде дека меѓународната заедница треба да реагира, пренесува ABC News.
Тој ја повика меѓународната заедница да реагира поодлучно, како што рече, да ги казни „нарачателите и извршителите на овој крајно сериозен чин што влијае на стабилноста на Косово и мирот во регионот на Западен Балкан“.

„Силно го осудувам нападот врз косовската полиција, каде што еден полицаец беше убиен, а двајца беа повредени. Овој организиран криминал претставува сериозно нарушување на редот и безбедноста на Косово“, рече Бегај.

Тој изрази сочувство до семејството на загинатиот полицаец, а на повредените полицајци им посака брзо закрепнување.

„Во овие моменти, смиреност, разумност и блиска соработка со КФОР и сојузниците се потребни повеќе од кога било. Албанија е секогаш за Косово“, рече Бегај.