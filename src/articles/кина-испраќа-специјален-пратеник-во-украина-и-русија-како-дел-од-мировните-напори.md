---
title: Кина испраќа специјален пратеник во Украина и Русија како дел од
  мировните напори
date: 2023-05-12T23:25:31.122Z
category: свет
featured: true
featuredImage: ../img/kina-rus-odnosi.jpg
author: Вардарски
---
Кина испраќа специјален пратеник во Украина и Русија почнувајќи од следната недела во обид да помогне да се постигне политичко решение за украинската криза. Ова го објави Асошиејтед прес, повикувајќи се на кинеското Министерство за надворешни работи.

Ли Хуи, кој е специјален претставник на Кина за евроазиски прашања и поранешен амбасадор во Москва, ќе ги посети и Полска, Франција и Германија.

Кина тврди дека останува неутрална за руската војна во Украина, но рече дека има безгранични односи со Москва и ги обвинува САД и НАТО за провоцирање на конфликтот. Пекинг предложи мировен план за Украина кој беше отфрлен од поддржувачите на Украина.

Кинескиот лидер Си Џинпинг телефонски разговараше со украинскиот претседател Володимир Зеленски минатиот месец, со што започна дипломатскиот притисок.

Посетата на кинескиот претставник на соодветните земји ја изразува посветеноста на Кина за промовирање на мирот и преговорите, изјави портпаролот на Министерството за надворешни работи Ванг Венбин. Според него, Кина сака да спречи ескалација на конфликтот.

Пекинг претходно избегнуваше да интервенира во конфликтите меѓу другите земји, но се чини дека се обидува да се етаблира како глобална дипломатска сила по организирањето на разговорите меѓу Саудиска Арабија и Иран во март, на кои беа видени тие да ги обноват дипломатските врски по седумгодишна пауза.