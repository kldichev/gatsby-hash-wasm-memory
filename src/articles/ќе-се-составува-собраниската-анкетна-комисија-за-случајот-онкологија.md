---
title: Ќе се составува собраниската анкетна комисија за случајот Онкологија
date: 2023-09-29T08:56:05.126Z
category: македонија
featured: true
featuredImage: ../img/sob-komisija.jpg
author: Вардарски
---
<!--StartFragment-->

Во македонското Собрание денеска седници ќе одржат комисиите за прашања на изборите и именувањата и Законодавно правната комисија.

Утврдување предлог-одлука за избор на претседател, членови и нивни заменици на Анкетната комисија за скандалот во ЈЗУ Универзитетска клиника за радиотерапија и онкологија, е единствената точка по која ќе дискутираат членовите на Комисијата за изборите и именувањата.

Одговорност за случајот со онкологија ќе има и одговорните за евентуална злоупотреба ќе бидат изнесени во јавноста со име и презиме, истакна вчера заменик министерката за здравство Маја Манолева.

Манолева кажа дека постапката со случајот на онкологија не е завршена и согласно тоа неможе да се даваат квалификации дека никој за ова нема да одговара.

– Во секојдневмата комуникација и Министерството за здравство и Клиниката за онкологија соодветно соработуваат и ги доставуваат сите потребни податоци на Министерството за внатрешни работи и на Јавното обвинителство, кои се побарани од нас. Апелираме до овие институции случајот што побрзо да го разрешат за да немаме вакви несоодветни квалификации. Ова ќе биде во интерес пред се на нашите пациенти, бидејќи би сакала да апелирам и да кажам дека не треба да се изнесуваат неточни наводи дека во моментот се искористуваат починати пациенти за злоупотреба на лекот – рече Манолева.

<!--EndFragment-->