---
title: Претседателот на Колумбија побара оставка од владата
date: 2023-04-26T20:32:30.716Z
category: свет
featured: true
featuredImage: ../img/ldksalk32.png.webp
author: Вардарски
---

Колумбискиот претседател Густаво Петро побара од владата да поднесе оставка бидејќи шефот на државата се соочува со одложувања и противење на неговата агенда, особено здравствените реформи, пишува Ројтерс.

Здравствената реформа на Петро наиде на сериозно противење во Конгресот, па дури и кај некои од неговите политички сојузници.

Мислам дека владата треба итно да поднесе оставка. Ова значи дека владините тимови работат дење и ноќе за да ги намалат цените на храната, да им дадат земја на сиромашните земјоделци и да донесат мир во земјата. – истакна Петро.

Голем број министри, вклучително и министерката за рудници и енергетика Ирене Велез, се соочија со остри критики за различни прашања откако Петро ја презеде функцијата пред речиси девет месеци со ветувања за опсежни социјални и економски реформи.

Петро во голема мера ги поддржа своите министри, вклучително и Велез, иако несогласувањето околу предлогот за здравствена реформа веќе доведе до заминување на министерот за образование Алехандро Гавирија.

Министерот за внатрешни работи Алфонсо Прада може да ја преземе функцијата министер за одбрана. Други, вклучително и Велес, може да ги задржат своите позиции во евентуалниот нов кабинет.
