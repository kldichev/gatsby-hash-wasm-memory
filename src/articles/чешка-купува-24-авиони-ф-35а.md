---
title: Чешка купува 24 авиони Ф-35А
date: 2023-09-29T10:30:45.339Z
category: свет
featured: true
featuredImage: ../img/12-30-f-35-2.jpg
author: Вардарски
---


Прага го одобри планираното купување на 24 борбени авиони Локхид Мартин Ф-35А, договор вреден 5 милијарди долари, помеѓу 2024 и 2034 година.

Објавена на 27 септември, одлуката ја потврдува претходната декларација за интерес за набавка на Ф-35 за чешките воздухопловни сили.

„Кога ги започнавме преговорите минатата година, поставивме услов дека сакаме да преговараме за опции за индустриска соработка со цел да ги искористиме можностите на чешката одбранбена индустрија да соработува со технолошките гиганти како што се Локхид Мартин и Прат и Витни. коментираше министерката за одбрана Јана Чернохова.

„Подготвивме 14 проекти за индустриска соработка за чешките компании во следните неколку години, вклучувајќи ја и можноста за директно учество во глобалниот синџир на снабдување Ф-35“, додава таа.

„Почестени сме што владата на Чешка избра да стане дел од глобалната програма F-35 Lightning II, придружувајќи им се на неколку европски нации во понатамошното зајакнување на глобалната воздушна моќ и безбедноста на 21 век“, рече Локхид.