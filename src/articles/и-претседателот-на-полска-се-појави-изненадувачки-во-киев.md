---
title: И претседателот на Полска се појави изненадувачки во Киев
date: 2023-06-29T04:15:49.108Z
category: свет
featured: true
featuredImage: ../img/6-15-polski-pret.jpg
author: Вардарски
---
Полскиот претседател Анджеј Дуда е во ненајавена посета на Киев, пренесува „Киев Индипендент“.

Во главниот град на Украина, тој ќе се сретне со претседателот Володимир Зеленски на 27-годишнината од Уставот на Украина, а двајцата ќе разговараат за тековната ситуација на фронтот, вклучувајќи ја и заканата од руски напад врз нуклеарната централа Запорожје.

Дуда ќе разговара и за агендата на претстојниот самит на НАТО во Вилнус, соопштија од кабинетот на полскиот претседател.

31 земја-членка на алијансата ќе се состанат во главниот град на Литванија во јули за да разговараат за низа прашања, вклучувајќи ги потенцијалните безбедносни гаранции за Украина, пристапувањето на Шведска и можниот наследник на Столтенберг на функцијата.

Претходно денеска, литванскиот претседател Гитанас Науседа, исто така, ненадејно пристигна во Киев за да се сретне со Зеленски. Темите на двајцата лидери се агендата на претстојниот самит на НАТО во Вилнус, членството на Украина во Европската унија, како и помошта на Литванија и Европската унија за земјата.