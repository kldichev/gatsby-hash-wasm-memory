---
title: "Тагарев пред воспитаниците на Воената академија во Бугарија: Бидете луѓе
  – носители на вредности и интегритет"
date: 2023-09-04T19:14:16.464Z
category: свет
featured: true
featuredImage: ../img/tagrev.jpg
author: Вардарски
---
<!--StartFragment-->

„Военната академия „Георги С. Раковски“ е авторитетен национален и международно утвърден център за военна наука и висше военно образование и има престижно място сред българските висши училища“. Това каза в приветствието си при откриването на академичната учебна 2023/2024 г. министърът на отбраната Тодор Тагарев днес, 4 септември, съобщиха от пресцентъра на Министерството на отбраната, цитира БГНЕС.

Към обучаемите Тагарев се обърна с думите: „Пожелавам Ви успешна академична година, в която не само да натрупвате нови знания и да извличате най-новите уроци от практиката на военното дело, но и да продължавате да градите себе си като професионалисти. И най-вече да бъдете хора, носители на ценности и интегритет.“

„Всяка система за сигурност в най-голяма степен се нуждае от знаещи, можещи, подготвени и мотивирани специалисти“, подчерта в приветствието си началникът на Военната академия генерал-майор Тодор Дочев. Ръководството на академията има намерение да разкрие три нови магистърски специалности – „Сигурност и отбрана“, „Разузнаване и контраразузнаване“, „Национална сигурност, превенция и защита на инженерната инфраструктура“, съобщи генерал-майор Тодор Дочев и подчерта, че по този начин Военната академия ще продължи да отговаря на потребностите на обществото в областта на националната сигурност.

Съгласно дългогодишната традиция в зала „Тържествена“ министърът на отбраната изнесе първата лекция за новата учебна година.

„За да се справим със съвременните предизвикателства, заедно с моя екип сме решени в следващите няколко месеца да направим Стратегически преглед на отбранителната политика. Целта ни е да адаптираме тази политика, като прегледаме и оптимизираме редица ключови процеси. До края на годината ще фокусираме вниманието си върху следните основни въпроси: набиране, развитие, задържане, освобождаване и социална адаптация на личния състав; развитие на способностите за осигуряване от страна-домакин; изграждане на устойчивост на отбраната в информационното пространство срещу дезинформация, пропаганда и когнитивно въздействие; способности за киберотбрана; привличане на предприятията от българската отбранително-технологична и индустриална база за изграждане и развитие на способности; иновации, научноизследователска и развойна дейност и национално позициониране в европейската и евроатлантическа отбранителна технологична и индустриална база; структура, численост, дислокация, командване и управление на Въоръжените сили; военновременни задачи на публични и частни организации; и др. Всичко това ще ни даде необходимата основа за най-ефективно изграждане и развитие на отбранителните способности и ще ни позволи да постигнем приоритетните цели на управленската програма на правителството в сектор „Отбрана“, посочи той.

В лекцията си министърът на отбраната подчерта още, че в новата стратегическа реалност основният фокус на отбранителната политика е укрепването на нашата национална отбрана като елемент от отбраната на НАТО. Затова ще продължим с изпълнението на залегналото в Програмата за развитие на отбранителните способности до 2032 г., със специален фокус върху ускорената подготовка и реализиране на проектите за изграждане на тежка механизирана бригада и свързаните с гарантиране на сигурността в Черно море.

На официалното откриване на новата учебна година присъстваха началникът на отбраната адмирал Емил Ефтимов, министърът на образованието проф. Галин Цоков, висши офицери от Българската армия, народни представители, посланици и гости.

Извор: Трибуна,мк