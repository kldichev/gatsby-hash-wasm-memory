---
title: "Османи на средба со Борел: Да не се дозволи назадување во ЕУ интеграцијата"
date: 2023-08-23T12:26:55.791Z
category: македонија
featured: true
featuredImage: ../img/osmani-borel.jpg
author: Вардарски
---
<!--StartFragment-->

Министерот за надворешни работи **Бујар Османи**, кој е во работна посета на Шпанија се сретна со високиот претставник на ЕУ за надворешна политика, **Жозеп Борел**. Како што информира Министерството за надворешни работи, во фокусот на разговорите биле европското досие на Македонија, при што Османи го брифирал Борел за текот на парламентарната дебата со цел усвојување на уставните измени, како преземена обврска за непречен пат на земјата кон полноправното членство во ЕУ.

<!--EndFragment--><!--StartFragment-->

“Со усвојувањето на уставните измени Северна Македонија докажува дека е подготвена за членство во Европската Унија, а очекува од Унијата пристапните преговори да завршат до крајот на 2030 година. Оттука, ни земјата ни Унијата не смеат да дозволат никакво евентуално назадување од целта.” истакнал Османи.

Од МНР додаваат дека министерот го уверил Борел за максималните напори што Владата ги прави за европеизација на целокупниот политички систем преку веќе утврдените неопходни реформи, рефлектирани и во позитивните извештаи на Европската Комисија. Османи го поздравил и новиот План за развој на Европската комисија како навремен одговор на нашето барање за повеќе интеграција и бенефити за нашите граѓани долж патот кон пристапно членство.

„Поголема интеграција пред самото членство во ЕУ е во наш, но и во интерес на Унијата: Што поразвиен партнер денес, значи покорисен сојузник утре.“ додал Османи на средбата со Борел.

Соговорниците, како што велат од МНР, размениле мислења и за други актуелни теми, со акцент на последните случувања во регионот, а станало збор и за соработката меѓу Унијата и ОБСЕ, со која претседава министерот Османи.

<!--EndFragment-->