---
title: "Ахмети со честитка за независноста на Косово: Тоа не беше дар од небото,
  туку израсна од крвавата почва"
date: 2023-02-17T20:50:48.354Z
category: македонија
featured: true
featuredImage: ../img/aliahmeti.jpg.webp
---

Лидерот на ДУИ, Али Ахмети, денес преку социјалните мрежи упати честитка по повод одбележувањето на 15 години од прогласувањето независност во 2008 година на Косово.

„Денес не се сеќаваме само независноста, не се сеќаваме само на слободата, денес се сеќаваме на сите оние генерации кои паднаа и од Ослободителната војска на Косово и сите тие патриоти од воспоставувањето на воено-полицискиот режим во 1945 година кога сѐ што било албанско било убивано, затворано, масакрирано и депортирано. Денеска е посебен ден затоа што ова Косово, кое денес ја слави својата 15-годишнина, не е родено како дар од небото, туку израсна од крвавата почва на овој народ, со крвта на најдобрите синови и ќерки“, пишува Ахмети во честитката до народот на Косово.
