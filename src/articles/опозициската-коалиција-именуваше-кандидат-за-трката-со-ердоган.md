---
title: Опозициската коалиција именуваше кандидат за трката со Ердоган
date: 2023-03-06T23:00:29.831Z
category: свет
featured: true
featuredImage: ../img/koalicijaprotiverogan.png.webp
author: Вардарски
---

Шестпартискиот сојуз на турската опозиција во понеделникот го именуваше Кемал Киличдароглу, претседателот на нејзината најголема партија, за свој кандидат на претседателските избори на 14 мај, каде што ќе се натпреварува со актуелниот претседател Реџеп Таип Ердоган, кој е на власт во последните 20 години.

Шестпартискиот сојуз на турската опозиција во понеделникот го именуваше Кемал Киличдароглу, претседателот на нејзината најголема партија, за свој кандидат на претседателските избори на 14 мај, каде што ќе се натпреварува со актуелниот претседател Реџеп Таип Ердоган, кој е на власт во последните 20 години.

Турција и Сирија еден месец по катастрофалните земјотреси
Еден месец по земјотресот во Турција
– Кемал Киличдароглу е наш кандидат на претседателските избори, изјави Темел Карамолаоглу, лидерот на Партијата на среќата, пред толпата собрана пред седиштето на партијата во Анкара, каде во понеделникот се сретнаа лидерите на шест партии.

Во моментот на објавувањето на неговата кандидатура покрај него беа и лидерите на другите пет партии од опозицискиот сојуз, меѓу кои и Киличдароглу.

Претседателските и парламентарните избори ќе се одржат според планираното на 14 мај, и покрај земјотресот на 6 февруари во кој загинаа 46.000 луѓе и опустоши огромни области на југот и југоистокот на земјата.

Кемал Киличдароглу, претседател на Републиканската народна партија (ЦХП, Социјалдемократи) од 2010 година, најави враќање на демократијата доколку победи во мај.

– Заедно ќе воспоставиме морална и праведна влада, рече Киличдароглу по објавувањето на кандидатурата. Ние, Националната алијанса, ќе ја водиме Турција почнувајќи од договори и спогодби, додаде тој. „Главниот збор ќе го имаат правото и правдата“.

Коалицијата наречена Национална алијанса речиси пропадна во петокот, само десет недели пред изборите.

Мерал Акшенер, лидер на националистичката и кемалистичка Добра партија (IYI), втора по големина во опозициската коалиција, во петокот ја повлече својата партија од опозицискиот сојуз, велејќи дека не може да го поддржи Кемал Киличдароглу како кандидат против Ердоган на изборите во мај.

Таа ги спореди со избор помеѓу „смрт и маларија“.

Таа сакаше да го номинира популарниот градоначалник на Истанбул, Екрем Имамоглу или градоначалникот на Анкара, Мансур Јавас. Но, неочекувано, во понеделникот, таа дојде на состанок со другите пет партии во Анкара, каде што беше постигнат договор.
