---
title: Православната црква на Украина преминува во нов календар
date: 2023-05-25T23:22:19.333Z
category: свет
featured: true
featuredImage: ../img/upc-nov-kalendar.jpg
author: Вардарски
---
Синодот на Православната црква на Украина го одобри преминот кон Новиот јулијански календар од 1 септември, пренесува Ројтерс.

Тоа значи дека Црквата наместо на 7 јануари сега Божиќ ќе го слави на 25 декември. Ќе се поместат и другите празници со фиксен датум, но промената нема да важи за Велигден, бидејќи неговиот датум варира.

Од Црквата посочуваат дека без разлика на одлуката на Синодот, парохиите и манастирите можат да продолжат да го користат стариот календар.

Иако транзицијата кон новиот календар мора да биде одобрена од локалниот совет на црквата на 27 јули со учество на мирјаните, митрополитот Епифаниј и голем број други епископи појаснија дека работата е всушност решена и промената ќе се случи од почетокот на септември.

Претходно беше објавено дека и Украинската грчко-католичка црква има намера да се префрли на друг календар.