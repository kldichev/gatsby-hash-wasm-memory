---
title: Средба министерот Османи со претседавачот на Воениот Комитет на НАТО,
  адмирал Бауер
date: 2023-09-04T19:08:51.288Z
category: македонија
featured: true
featuredImage: ../img/osmani-buaerel.jpg
author: Вардарски
---
<!--StartFragment-->

## Министерот за надворешни работи, Бујар Османи остварил средба со претседавачот на Воениот Комитет на НАТО, адмирал Роб Бауер, во рамки на неговата посета на Македонија.



<!--EndFragment--><!--StartFragment-->

Актуелните безбедносни предизвици, со фокус на војната во Украина и последиците од истата, како и мерките кои ги презема Алијансата со цел адаптирање кон новата безбедносна реалност, справување со предизвиците и зајакнување на одбраната и одвраќањето, биле темите за кои се разговарало на средбата. Во тој контекст, како што соопштија од МНР, се осврнале на неодамнешниот Самит на НАТО во Вилнус и значајните одлуки кои ги усвоија лидерите на земјите – членки, со што, уште еднаш се потврди единството на Алијансата.

Османи нагласил дека Македонија како кредибилен сојузник, останува посветена во својата определба за придонес кон глобалниот мир, колективната безбедност и стабилноста на регионот. Во таа насока, го истакнал нашиот придонес во мисиите и борбените групи на НАТО, како и определбата за одвојување на два проценти од целокупниот БДП за одбраната.

Како што информираа од МНР, посебен акцент на средбата бил ставен на актуелните состојби во Западен Балкан.

\- Алијансата останува посветена и фокусирана кон нашиот регион, кој е од стратешко значење за НАТО. Сигурноста и просперитетот на Западен Балкан е еден од нашите надворешно – политички приоритети и со оглед на тоа преземаме про – активна улога за унапредување на евро – атлантските интегративни процеси и зачувување на стабилноста и просперитетот, заклучил Османи.

<!--EndFragment-->