---
title: "Макрон: Декларацијата на Г20 не е победа за Русија"
date: 2023-09-11T07:00:11.005Z
category: свет
featured: true
featuredImage: ../img/9-g-20.jpg
author: Вардарски
---
Декларацијата на Г20 усвоена од лидерите на состанокот викендот не е дипломатска победа за Русија. Ова во неделата го изјави францускиот претседател Емануел Макрон, пренесе Ројтерс.

Според неговите зборови, Г-20 е основан за да решава меѓународни економски, а не политички прашања. Во овој поглед, средбата не е местото каде што треба да се очекува дипломатски напредок во војната во Украина.

Во декларацијата се избегнува осуда на Русија за конфликтот во Украина, но се нагласува човечкото страдање предизвикано од насилството. Декларацијата ги повикува сите држави да се воздржат од употреба на сила за заземање територии.

„Овој состанок на Г-20 уште еднаш ја потврдува изолацијата на Русија. Денеска, огромното мнозинство од членките на Г20 ја осудуваат војната во Украина и нејзиното влијание“, рече Макрон на прес-конференција по церемонијата на затворање на самитот.

Рускиот претседател Владимир Путин не присуствуваше на дводневниот самит на Г20 во Њу Делхи, а наместо него го испрати министерот за финансии Сергеј Лавров.

Претходно во неделата Лавров рече дека Русија успеала да се погрижи агендата на самитот на Г-20 во Њу Делхи да не биде засенета од украинскиот конфликт и ја нарече средбата „успешна“.

Во исто време, позицијата на Украина во однос на декларацијата е дека во неа „нема причина да се биде горд“.