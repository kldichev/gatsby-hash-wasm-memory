---
title: Тројца молдавски министри поднесоа оставки поради пукањето на аеродромот
  во Кишињев
date: 2023-07-15T12:00:02.308Z
category: свет
featured: true
featuredImage: ../img/2-troj-mol-ministri.jpg
author: Вардарски
---
Молдавскиот премиер Дорин Речан ја прифати оставката на министерот за внатрешни работи и на уште двајца министри во кабинетот, две недели по смртоносното пукање на главниот меѓународен аеродром во земјата. Ова го објави агенцијата Ројтерс.

Својата одлука министрите ја соопштија на брифинг со новинарите.

Опозицијата побара оставка од министерката за внатрешни работи Ана Ревенко поради инцидентот на 30 јуни на аеродромот во Кишињев. Таа поднесе оставка заедно со министерот за наука и образование Анатоли Топал и министерката за инфраструктура и регионален развој Лилија Дабија.

Четириесет и тригодишен маж застрелал двајца полицајци и ранил цивил откако му бил забранет влез во Молдавија по пристигнувањето со лет од Истанбул. Таџикистанецот подоцна починал откако бил повреден за време на престрелката.

Се очекува Речан во понеделник да предложи нови кандидати за испразнетите позиции во Владата.