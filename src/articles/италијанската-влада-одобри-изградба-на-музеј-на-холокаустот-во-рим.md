---
title: Италијанската влада одобри изградба на музеј на холокаустот во Рим
date: 2023-03-17T23:57:07.398Z
category: свет
featured: true
featuredImage: ../img/holokarim.png.webp
author: Вардарски
---

Рим ќе изгради национален музеј на холокаустот, објави во петокот десничарската влада на Италија.

Владата на италијанскиот премиер Џорџија Мелони планира да инвестира 10 милиони во тој проект, а музејот треба да придонесе споменот на трагедијата во Шоа да остане жив и присутен, се вели во соопштението на владата.

Италијанскиот медиум Corriere della Serra пишува дека пред неколку години градот добил земјиште за овој проект во паркот Вила Торлонија, на североистокот на градот. Таму се наоѓа и летната резиденција на фашистичкиот диктатор Бенито Мусолини. По години стагнација, проектот конечно почнува да се реализира.

Музејот Шоа постои во сите поголеми европски метрополи и сметав дека е правилно тој да се реализира и кај нас, изјави Џенаро Санџулијано, италијанскиот министер за култура, користејќи го хебрејскиот збор за холокауст. Владата доцна во четвртокот го одобри планот, пишува германската агенција dpa.

Главниот град на Италија е дом на една од најстарите еврејски заедници во Европа. Рут Дурегело, претседател на еврејската заедница во Рим, се заблагодари на владата за нејзината „конкретна грижа за темата на сеќавање“.
