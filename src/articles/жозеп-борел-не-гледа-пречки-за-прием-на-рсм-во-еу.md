---
title: Жозеп Борел не гледа пречки за прием на РСМ во ЕУ
date: 2023-06-27T07:15:29.830Z
category: свет
featured: true
featuredImage: ../img/9-15-rodz-borel-rsm.jpg
author: Вардарски
---
Нема пречка за влез на Северна Македонија во ЕУ. Ова го изјави врховниот претставник за надворешни работи и безбедносна политика на блокот, Жозеп Борел, цитиран од БНР.

Тој истакна дека Република Северна Македонија добро напредува и од европска страна нема ништо што би го блокирало пристапот на земјата во ЕУ. Според него, при овој пристап строго ќе се почитуваат европските принципи и стандарди.

Борел посочи дека е потребна добра соработка и регионалната соработка останува суштински елемент, како и стабилизацијата, за да може да се спроведе пристапниот процес.

За вклучувањето на Бугарите во Уставот на РСМ, Борел изјави дека билатералните прашања не треба да бидат обврзувачки и нема да го одредуваат пристапниот процес.