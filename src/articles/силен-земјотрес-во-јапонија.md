---
title: "Силен земјотрес во Јапонија "
date: 2023-05-05T22:51:27.796Z
category: свет
featured: true
featuredImage: ../img/daskjdaskjdas321312.png.webp
author: Вардарски
---

Земјотрес со јачина од 6,5 степени според Рихтеровата скала ја потресе префектурата Ишикава и околината во централна Јапонија, јавува новинската агенција Кјодо.

Според податоците на Јапонската метеоролошка служба, тој е регистриран во 14:42 часот по локално време во градот Сузу на врвот на полуостровот Ното.

Тоа беше најголемиот од серијата земјотреси што ја погодија областа Ното од декември 2020 година. Не беше издадено предупредување за цунами, но беше забележана промена од околу 10 сантиметри во нивото на морето во префектурата Ишикава.

Локалните власти подоцна известија дека маж починал откако паднал од скала во Сузу. Земјотресот предизвика и уривање на храм и неколку згради.

Во меѓувреме, Јапонската метеоролошка агенција предупреди дека уште еден силен земјотрес може да го погоди регионот во следните два или три дена.
