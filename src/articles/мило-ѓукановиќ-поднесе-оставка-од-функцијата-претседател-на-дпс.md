---
title: Мило Ѓукановиќ поднесе оставка од функцијата претседател на ДПС
date: 2023-04-05T22:29:36.123Z
category: свет
featured: true
featuredImage: ../img/ostavkdjukanoviclk.png.webp
author: Вардарски
---

По поразот на претседателските избори, Мило Ѓукановиќ во средата поднесе оставка од функцијата претседател на неговата Демократска партија на социјалистите (ДПС).

Ѓукановиќ беше на чело на ДПС од 1998 година. За време на неговото претседателствување со таа партија четири пати беше црногорски премиер и два мандата претседател на Црна Гора.

Тој во неделата беше убедливо поразен на претседателските избори од Јаков Милатовиќ, кандидатот на движењето „Европа сега“ кој освои 60 отсто од гласовите на гласачите кои излегоа.

Ѓукановиќ ќе остане на функцијата претседател на Црна Гора до 20 мај, кога ќе се одржи инаугурацијата на новиот претседател.
