---
title: "Ердоган: Договорот за жито нема да биде одржлив без Русија"
date: 2023-09-11T06:30:24.873Z
category: свет
featured: true
featuredImage: ../img/8-30-erdogan-putin.jpg
author: Вардарски
---
Секоја иницијатива за заживување на договорот за жито во Црното Море што ја изолира Русија веројатно нема да биде одржлива.

Ова го изјави турскиот претседател Реџеп Ердоган на брифинг по завршувањето на самитот на Г20 во Њу Делхи.

Ердоган увери дека Русија, Украина и Турција ќе продолжат со преговорите за договорот за жито.

Русија е подготвена да испрати бесплатно жито во посиромашните земји, потег што го поддржуваат Турција и Катар, додаде Ердоган. Сепак, тој сè уште верува дека договорот за жито ќе биде обновен.

Турскиот претседател разговараше и со јапонскиот премиер Фумио Кишида на маргините на самитот на Г-20 за напорите за заживување на договорот. Ова за Ројтерс го открија два извори запознаени со ова прашање, без да дадат дополнителни детали.

Потсетуваме дека Русија се повлече од договорот во јули, една година откако беше спроведен со посредство на ОН и Турција. Образложението на Русија за повлекување беше дека нејзиниот сопствен извоз на храна и ѓубрива се соочува со пречки и дека нема доволно украинско жито во земјите на кои им е потребна.

Рускиот министер за надворешни работи Сергеј Лавров го увери генералниот секретар на ОН Антонио Гутереш дека неговата земја ќе се врати на договорот само доколку Западот ги исполни своите обврски кон Москва.