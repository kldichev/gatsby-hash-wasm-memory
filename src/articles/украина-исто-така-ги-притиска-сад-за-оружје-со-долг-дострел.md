---
title: Украина исто така ги притиска САД за оружје со долг дострел
date: 2023-07-08T19:00:17.323Z
category: свет
featured: true
featuredImage: ../img/9-ukr-pritiska-ukr.jpg
author: Вардарски
---
На Украина и треба оружје со долг дострел од САД за да се бори против руските сили кои ја напаѓаат нејзината територија. Ова го изјави претседателот на земјата, Володимир Зеленски, за време на неговата посета на Чешка, пренесува Ројтерс.

„Без оружје со долг дострел, тешко е не само да се изврши офанзивна мисија, туку и да се спроведат одбранбени операции“, нагласи тој на заедничката прес-конференција со чешкиот премиер Петар Фиала.

„Пред сè, ние разговараме со САД за системи со долг дострел, а денес тоа зависи само од нив“, истакна украинскиот лидер.

Зеленски ја посети Прага како дел од прекуокеанската турнеја пред самитот на НАТО следната недела, каде што ја повика Алијансата да преземе конкретни чекори за членството на Украина.

Во Прага тој повика и преговорите за влез во Европската унија да започнат оваа година.

Претходно денеска Вашингтон пост објави дека американскиот претседател Џо Бајден го одобрил обезбедувањето на Украина со касетна муниција.

За време на посетата на Прага, Зеленски доби гаранција од Чешка дека ќе добие борбени хеликоптери и обука за неговите пилоти да управуваат со американски борбени авиони Ф-16.