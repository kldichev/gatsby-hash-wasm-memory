---
title: "Денко Малески: Македонците и Бугарите биле ист народ, а „Илинден“ бил
  бунт на „бугарско население“ "
date: 2023-08-08T18:23:35.508Z
category: македонија
featured: true
featuredImage: ../img/denko-maleski.jpg
author: Вардарски
---
<!--StartFragment-->

## **Професорот Денко Малески во својата најнова колумна тврди дека Македонците и Бугарите биле дел од еден народ, дека во СФРЈ македонските власти ги селектирале историските податоци и пишувале Македонци таму каде што пишувало Бугари.**

**Професорот Денко Малески во Колумната за Инбокс7 вели дека зад нас е времето кога македонската историографија, заштитена од моќната југословенска федерација, можела непречено да врши селекција на историската граѓа за македонската нација, па каде пишувало Бугарин да прешкрта и да напише Македонец.**

Сега можете да кликнете на интернет, да влезете во архивата на „Њујорк тајмс“ и да прочитате текст од нивниот дописник испратен во 1903, за бунтот на бугарското население во Крушево на Илинден.

**Значи, ние мораме да се прилагодиме кон историската вистина дека во минатото сме биле дел од еден ист народ.**

Тој народ, во залуден напор да избегне поделби и понижувања од соседните балкански држави кои наваливе врз последната отоманската провинција во Европа, Македонија, спас побарал во, како што вели Крсте Мисирков идејата за “национален сепаратизам“ и создавање на сопствена словенска нација.

**По бруталните балкански војни, тој статус на достоинство, да биде свој на свое, да се биде македонска нација со свој македонски јазик и своја македонска држава и е понуден на генерацијата македонски партизани, дотогашни „Јужносрбијанци“, во идната југословенска федерација на рамноправни народи, во текот на Втората светска војна.**

Пригрлувајќи ја таа идеја, со поддршка на другите југословенски народи, македоснките партизани со пушка во рака и со човечки жртви ја реализираат својата идеја.\
Разбирливо, во моментот кога се конституирала, македонската нација била свртена кон истражување на она што ја одвојува од бугарската, а такви елементи во историјата можат да се надат секогаш кога локал патриотизмот и грижата за својот дом во Македонија надвладувал над националната идеја на бугарската држава.

**Со тоа изобилува нашата историографија, но таквиот пристап не ја кажува целата вистина. Значи, некогашните методи за самоволна и невистинита селекција од страна на науката, како и на брутален однос кон сограѓани со бугарска национална свест од страна на политиката, се недопустиви денес”, пишува Професорот Малески во својата најнова колумна.**

**Целата колумна на: [Инбокс7.мк](https://inbox7.mk/archives/7738)**

<!--EndFragment-->