---
title: Јорданската армија собори беспилотно летало од Сирија кое носеше метамфетамини
date: 2023-08-15T06:00:20.886Z
category: свет
featured: true
featuredImage: ../img/8-dron.jpg
author: Вардарски
---
Јорданската војска соборила беспилотно летало со метамфетамини, јавува Ројтерс, цитирајќи ја државната новинска агенција Петра. Дронот летал кон територијата на земјата од соседна Сирија.

Според извор од јорданските вооружени сили, дронот бил „земен под контрола и соборен“.

Потсетуваме дека Јордан е главна транзитна рута за амфетамин од сириско производство, познат и како каптагон.

Јорданската војска претходно таму соборувала дронови кои носеле дрога или оружје, но ретко наоѓала метамфетамини.

Воени и безбедносни претставници од двете земји одржаа состанок за да разговараат за начините за спречување на растечкиот проблем со шверцот. И покрај ветувањата на Дамаск, Јордан вели дека не видел вистински обиди да се запре илегалната трговија.

Нема коментар од сириските власти. Во интервју минатата недела, сирискиот претседател Башар ал Асад ја негираше улогата на Сирија во трговијата со дрога, велејќи дека прекинот на шверцот со дрога е во заеднички интерес на сите арапски земји.