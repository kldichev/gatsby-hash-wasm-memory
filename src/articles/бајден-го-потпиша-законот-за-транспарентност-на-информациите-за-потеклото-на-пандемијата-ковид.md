---
title: Бајден го потпиша законот за транспарентност на информациите за потеклото
  на пандемијата Ковид
date: 2023-03-21T00:08:03.301Z
category: свет
featured: true
featuredImage: ../img/i.png.webp
author: Вардарски
---

Американскиот претседател Џо Бајден денеска објави дека потпишал закон со кој се овозможува отстранување на ознаката за тајност од документите за потеклото на пандемијата Ковид-19, која се прошири од Кина во светот.

- Треба поблиску да испитаме како настана пандемијата Ковид-19 за да можеме поуспешно да ги спречиме идните пандемии, рече Џо Бајден.
- Мојата администрација ќе декласифицира и ќе објави што е можно повеќе информации, а сепак ќе ја има предвид националната безбедност, додаде претседателот.

Текстот предложен од републиканската опозиција на крајот беше добро прифатен од демократите и беше изгласан едногласно во Претставничкиот дом, каде што конзервативците се мнозинство.

Уште поинтересно е што темата за пандемијата длабоко ја подели американската јавност и во однос на вакцинацијата и во однос на рестриктивните мерки.

Директорот на федералната полиција Кристофер Вреј неодамна оцени дека инцидентот во лабораторијата во Вухан, Кина „најверојатно“ ја предизвикал пандемијата на „Ковид-19“, по слична претпоставка на американското Министерство за енергетика малку порано.

Затоа Светската здравствена организација побара од Американците да ги објават своите информации.

Научната заедница сè уште е поделена меѓу оние кои веруваат дека болеста преминала од животните на луѓето и оние кои мислат дека вирусот случајно „избегнал“ од лабораторија во Вухан.
