---
title: "Белорусија: Полски борбен хеликоптер двапати ја прекрши границата"
date: 2023-09-30T00:30:12.461Z
category: свет
featured: true
featuredImage: ../img/2-30-borb-avion.jpg
author: Вардарски
---
Полски борбен хеликоптер во четвртокот двапати го наруши белорускиот воздушен простор.

Ова го соопшти Министерството за одбрана на Белорусија во својот официјален профил на социјалната мрежа Телеграм.

„Околу 15:20 часот хеликоптерот ја премина границата на Република Белорусија, на растојание од еден и пол километар во нашиот воздушен простор.

Во 16 часот и 22 минути, хеликоптер повеќепати ја нарушил државната граница, навлегувајќи 300 метри подлабоко“, соопштија од одделението.

Оттаму додаваат дека како одговор на нарушувањето на границата подигнати се белоруски воени авиони.

Министерството исто така нагласи дека се истражуваат околностите околу овие инциденти и дека заедно со Министерството за надворешни работи се подготвува соодветна нота до Варшава.