---
title: Рома со победата против Јувентус скокна на четвртото место
date: 2023-03-05T23:56:48.051Z
category: спорт
featured: true
featuredImage: ../img/pobedabre.png.webp
author: Вардарски
---

Фудбалерите на Рома скокнаа на четвртото место во италијанското првенство со минималната победа од 1-0 (0-0) на домашен терен против Јувентус во мечот од 25. коло.

Стоперот на Рома, Џанлука Манчини го постигна единствениот гол во неатрактивен меч прошаран со прекини и туркање во 53. минута.

Манчини нерационално реши да шутира од речиси 25 метри и го погоди долниот десен агол од голот на Шчесни за неговиот прв гол сезонава.

Рома сега има 47 бодови, како и петти Милан, трет Лацио има бод повеќе, а вториот Интер има три бода повеќе. Тие четири екипи се борат за трите места кои водат во Лигата на шампионите следната сезона бидејќи шампионската титула практично ја обезбеди лидерот Наполи кој има 65 бодови.

Јувентус е седми со 35 бодови.
