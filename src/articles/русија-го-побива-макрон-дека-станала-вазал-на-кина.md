---
title: Русија го побива Макрон дека станала вазал на Кина
date: 2023-05-16T22:56:02.619Z
category: свет
featured: true
featuredImage: ../img/markon-vazal-na-kina.jpg
author: Вардарски
---
Русија го критикуваше францускиот претседател Емануел Макрон за неговата изјава дека Москва стана вазал на Кина, пренесува Ројтерс.

Таа посочи дека западните земји мора да се навикнат на свет обележан со блиските односи на Кремљ со Пекинг.

Критиките за Русија беа насочени кон интервјуто на Макрон за парискиот дневен весник l'Opinion во кое тој зборуваше за изолацијата на Кремљ предизвикана од руската инвазија на Украина пред повеќе од 14 месеци.

„Русија де факто влезе во форма на вазални односи со Кина и го загуби пристапот до Балтикот, што беше клучно за неа, бидејќи ја забрза одлуката на Шведска и Финска да се приклучат на НАТО“, рече францускиот лидер, додавајќи дека тоа е беше незамисливо пред две години.

Дебатата се фокусираше на разговорите во Москва во март меѓу рускиот претседател Владимир Путин и неговиот кинески колега Си Џинпинг, за време на кои тие објавија дека го продлабочуваат своето стратешко партнерство и дека нивните односи влегуваат во „нова ера“.

Портпаролот на Кремљ Дмитриј Песков нагласи дека односите на Русија со Кина се односи меѓу стратешките партнери и немаат никаква врска со зависност.

Заменик-министерот за надворешни работи на Русија, Александар Грушко, истакна дека Париз е вознемирен од зајакнатите односи на Москва со Кина и промените што тоа ги имплицира за светскиот поредок.

„Западот во целина очигледно се плаши од формирање на мултилатерален систем на меѓународни односи, кој вклучува неколку посебни независни центри, особено Русија и Кина“, посочи Грушко.

„Во овој светски пејзаж кој се развива, Емануел Макрон, заедно со другите западни лидери, неизбежно ќе мора да се помири со реалноста на силни, фер и взаемно почитувани односи меѓу Москва и Пекинг.