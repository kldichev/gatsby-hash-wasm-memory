---
title: Сирија ја повлече акредитацијата на BBC
date: 2023-07-10T16:00:31.279Z
category: свет
featured: true
featuredImage: ../img/6-sirija-povl-akred.jpg
author: Вардарски
---
Сирија вчера објави дека ја одзема акредитацијата на Би-Би-Си поради „лажувачко известување“, пренесува АФП. Тоа е редок потег против меѓународните медиуми во земјата разурната од војна.

„Поради неуспехот на радиодифузерот да се придржува до професионалните стандарди и презентацијата на пристрасно и погрешно известување“, Министерството за информации одлучи да ја „укина акредитацијата“ на „дописникот и снимателот на Би-Би-Си“, се вели во соопштението.

Одземена е и акредитацијата на дописникот на радио Би-Би-Си во Сирија, додаваат од Министерството.

Портпаролот на британската телевизија, без директно да коментира за сирискиот потег, рече: „BBC News Arabic обезбедува непристрасно независно новинарство преку ангажирање со луѓе од целиот политички спектар за утврдување на фактите. Ќе продолжиме да обезбедуваме непристрасни вести и информации за нашата публика Во светот во кој се зборува арапски“, додаде портпаролот во изјавата.

Во конфликтот загинаа повеќе од 500.000 луѓе, милиони се раселени и опустоши голем дел од инфраструктурата и индустријата на земјата.