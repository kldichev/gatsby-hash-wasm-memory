---
title: Пронајдени се телата на тројца Италијанци загинати во лавина и на
  француски скијач
date: 2023-04-14T22:26:08.491Z
category: свет
featured: true
featuredImage: ../img/altp2.png.webp
author: Вардарски
---

Италијанските спасувачи соопштија дека ги извлекле телата на тројца Италијанци кои исчезнаа во четвртокот во лавина што ги затрупа на француско-италијанската граница, како и телото на францускиот скијач кој почина во областа откако падна.
Француски скијач кој скијал надвор од обележаната патека, чиј идентитет не се соопштува, денеска паднал од карпа во провалија и починал.

- Околностите на несреќата се истражуваат, но тој почина по падот, изјави за AFP Тицијано Тревисан, портпарол на алпската спасувачка служба Вале д'Аоста.

Неговото тело е пренесено во италијанскиот ски-центар Курмајер, додаде тој.

Претходно денеска тој изјави дека се пронајдени и пренесени во Аоста телата на тројца мажи, италијански државјани, кои исчезнаа во лавина во четвртокот.

Водичот на таа група планинари успеал да излезе од лавината и да се приклучи на тимот италијански спасувачи кои тргнале во потрага по нив. Тој во моментов е во болница, но неговото здравје не е загрижувачко, изјави Тревисан.

Местото каде што се случи несреќата, Поен де ла Голет, на надморска височина од 3100 метри, е на границата на Савој и долината Аоста.

Во неделата шест лица загинаа во лавина на глечерот Амансет, на Мон Блан, во францускиот департман Горна Савоа.
