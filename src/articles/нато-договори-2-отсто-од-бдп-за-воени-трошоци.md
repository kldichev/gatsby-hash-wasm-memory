---
title: НАТО договори 2 отсто од БДП за воени трошоци
date: 2023-07-08T05:30:44.173Z
category: свет
featured: true
featuredImage: ../img/7-30-dog-nato2-.jpg
author: Вардарски
---
Сојузниците на НАТО постигнаа договор за зголемување на целта на алијансата за воени трошоци на најмалку 2 отсто од националниот БДП. Ова го пренесува „Ројтерс“, повикувајќи се на свои извори.

31 сојузник се согласија на „постојана обврска да инвестираат најмалку 2%“ од својот БДП во својата војска во иднина.

Ова го соопштија двајца дипломати, кои сакаа да останат анонимни и ја потврдија претходната објава на германската новинска агенција ДПА.

Договорот за новата цел на трошоците беше едно од отворените прашања пред дводневниот самит на НАТО во вторник и среда следната недела во Вилнус.

Генералниот секретар на НАТО, Јенс Столтенберг, имаше намера сегашната цел за воени трошоци на НАТО од 2 отсто од националниот БДП да биде минимален услов наместо цел.

Целта беше поставена во 2014 година кога лидерите на НАТО се согласија да ги зголемат трошоците во рок од една деценија.

Во 2023 година, според проценките на НАТО, дури и старата цел ќе ја исполнат само 11 од 31 членка на алијансата.

Станува збор за 11 сојузници: САД, Велика Британија, Полска, Грција, Естонија, Литванија, Финска, Романија, Унгарија, Латвија и Словачка.

Назад се Канада, Словенија, Турција, Шпанија, Белгија и Луксембург, чии трошоци за одбрана се под 1,4 отсто од БДП.