---
title: Средба на земјите од форматот Б9
date: 2023-02-22T07:49:55.343Z
category: свет
featured: true
featuredImage: ../img/varshava.jpg.webp
---

Во Варшава денеска ќе се одржи состанок на земјите од Б9 каде учесник ќе биде и американскиот претседател Џо Бајден.

Форматот на политичкиот дијалог ги обединува земјите-членки на НАТО Естонија, Летонија, Литванија, Романија, Словачка, Унгарија, Чешка, Полска и Бугарија.

Во фокусот на разговорите се очекува да биде зајакнувањето на источното крило на НАТО, на што се обврзаа САД по почетокот на војната во Украина. Ќе се разговара и за можностите за зголемување на меѓународните бригади кои беа создадени како средство за подобрување на безбедноста во земјите во непосредна близина на Русија.
