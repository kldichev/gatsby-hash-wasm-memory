---
title: "ЦУК: Пожари над манастирот Зрзе и над село Кошино, ќе се интервенира со
  два авиона и еден хеликоптер"
date: 2023-09-10T14:56:06.134Z
category: македонија
featured: true
featuredImage: ../img/zrze-pozar.jpg
author: Вардарски
---
<!--StartFragment-->

Центарот за управување со кризи (ЦУК) информира дека попладнево на територијата на Општина Долнени избувнале два пожара.

Според ЦУК, едниот пожар е над манастирот Зрзе, на висок и непристапен терен, а гори висока трева, нискостеблеста шума, како и дабова шума и шума од габер, но се заканува опасност пожарот да се приближи и кон селото Зрзе.

Вториот пожар е над селото Кошино каде што, освен висока сува трева, гори и квалитетна дабова шума. Пожарот се приближил на околу 300 метри од првите куќи во селото.

\-Како подршка на прилепските пожарникари кои се обидуваат да воспостават контрола над пожарот од земја, полета еден авион на Дирекцијата за заштита и спасување (ДЗС), а вториот се подготвува за полетување. Истовремено за полетување се подготвува и еден хеликоптер на МВР, информира ЦУК.

<!--EndFragment-->