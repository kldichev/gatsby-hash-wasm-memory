---
title: "Гир: Доколку нема уставни измени тоа значи дека ќе ја пропуштите шансата
  за напредок"
date: 2023-06-08T05:30:57.030Z
category: македонија
featured: true
featuredImage: ../img/8-30-gir-ustv-nema-nap.jpg
author: Вардарски
---
<!--StartFragment-->

### Сега мора државата да се фокусира на големите реформи кои мора да ги воведе. Што ако државата не го направи тој чекор и одлучи да не ги воведе уставните промени? Тогаш процесот ќе биде во застој, скринингот ќе прекине и преговорите нема да напредуваат. Тоа ќе значи дека сте ја пропуштиле шансата, но некои други ќе ја искористат и ќе ѝ се приклучат на ЕУ, вели евроамбасадорот Гир

### Во вечерашното интервју, евроамбасадорот Гир говореше и за договорот со Бугарија. Според Гир, договорот е тој и не постои друг и сега е на ред Северна Македонија, а во овој чекор не постои можност за вето, не постои можност за промена на одлуките, тие се веќе донесени



<!--EndFragment-->

<!--StartFragment-->

Вратата за Северна Македонија кон Европската Унија е отворена, но само доколку се направат уставните измени, рече евроамбасадорот Дејвид Гир во емисијата „Клик плус“ на ТВ21.

> „Голем проблем се уставните измени. Тоа е прашање на суверенитет на државата. Но, мислам дека некои елементи ќе бидат особено важни и ќе треба да се земат предвид откако предлогот ќе биде објавен и достапен за јавноста. Ќе почнам со уставните измени. Мислам дека, пред сè, тајмингот и контекстот се клучни тука. Минатата година во јули ги започнавме пристапните преговори со Северна Македонија. Досега, процесот се одвива добро. Процесот е во тек, екипите се добро организирани и гледам позитивни промени. Има брзање за проширување и сите сега ја разбираат сериозноста на интересот да се оди напред во процесот на проширување на ЕУ. Мислам дека сега има голема шанса. Во овој момент вратата е отворена доколку се направат уставни измени. Така државата ќе премине на следниот чекор“,
>
> вели Гир.

Според него, имаме голема можност која не треба да се пропушти.

> „Во спротивно нема да има напредок. Се разбира, ќе биде важно луѓето да читаат што ќе биде напишано во текстот и да се фокусираат на него. Се чини дека има начини да се вклучат луѓе кои се декларираат како Бугари во Уставот. Веќе имате добри меѓуетнички односи. Ова само ќе ги зајакне. Може да се каже дека зборовите ќе ги поткрепите со своите постапки“,
>
> рече Гир.

<!--EndFragment-->