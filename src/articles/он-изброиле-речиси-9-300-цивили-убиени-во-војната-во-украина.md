---
title: ОН изброиле речиси 9.300 цивили убиени во војната во Украина
date: 2023-07-19T18:00:29.325Z
category: свет
featured: true
featuredImage: ../img/8-ob-izb-civili-6k.jpg
author: Вардарски
---
Вкупно 9.287 цивили се убиени, а 16.384 се повредени од почетокот на руската инвазија на Украина. Ова го изјави заменик-генералниот секретар на ОН Розмари Ди Карло за време на состанокот на Советот за безбедност на ОН на 17 јули, пренесува Укринформ.

Таа прецизира дека во оваа бројка има 537 убиени и 1117 повредени деца. Повеќето од жртвите загинаа под оган на руските сили.

Сепак, според неа, ова се само потврдени податоци на Канцеларијата на Високиот комесаријат за човекови права на Обединетите нации, а реалниот број на жртви веројатно е многу поголем.

Ди Карло истакна дека во 2022 година Украина е земја со најмногу убиени и осакатени деца, како и со најмногу напади врз училишта и болници.

Набљудувачката мисија на Обединетите нации за човекови права во Украина објави дека во изминатите 500 дена биле убиени три пати повеќе цивили отколку во сите претходни осум години борби во источна Украина.