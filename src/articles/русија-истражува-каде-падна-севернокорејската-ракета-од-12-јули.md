---
title: Русија истражува каде падна севернокорејската ракета од 12 јули
date: 2023-07-16T12:00:19.557Z
category: свет
featured: true
featuredImage: ../img/2-rus-istrazuva-.jpg
author: Вардарски
---
Руското Министерство за надворешни работи и Министерството за одбрана истражуваат дали севернокорејската ракета лансирана на 12 јули паднала во руските води.

Ова во саботата го соопшти заменик министерот за надворешни работи Андреј Руденко, пренесе ТАСС.

„Колку што знам, моите колеги продолжуваат да го истражуваат овој случај заедно со Министерството за одбрана, но засега немаме јасни информации дека проектилот паднал во економската зона на Русија“, рече високиот дипломат.

Потсетуваме дека Северна Кореја лансираше балистичка ракета со долг дострел кон Источното Море. Тестот дојде во време на тензии предизвикани од обвинувањата на Пјонгјанг за американски шпионски операции претходно оваа недела.

Лансирањето беше лично предводено од севернокорејскиот лидер Ким Џонг Ун. За време на пробното лансирање, интерконтиненталната балистичка ракета прелета на растојание од 1001 км.