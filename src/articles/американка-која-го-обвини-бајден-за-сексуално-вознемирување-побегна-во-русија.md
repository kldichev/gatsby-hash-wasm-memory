---
title: Американка која го обвини Бајден за сексуално вознемирување побегна во Русија
date: 2023-06-01T04:00:31.381Z
category: свет
featured: true
featuredImage: ../img/amerikanka-pobegna-vo-sad.jpg
author: Вардарски
---
Тара Рид, поранешната вработена во американскиот Сенат, која го обвини Џо Бајден за сексуално вознемирување, побегна во Русија и одржа голема прес-конференција во Москва. На неа таа изјавила дека се чувствува „безбедна“ во Русија и ќе побара руско државјанство, пишува CNN.

Рид предизвика скандал во Америка за време на претседателската трка во 2020 година кога го обвини Бајден за сексуално вознемирување. После тоа, Рид долго време исчезна од очите на јавноста, а сега ненадејно се појави во Москва, каде одржа едночасовна прес-конференција.

За одбележување е дека на настанот покрај Американката седела Марија Бутина, руска шпионка, претходно осудена на 1,5 година затвор во САД, а сега пратеник во Државната дума од партијата Единствена Русија.

Бутина вети дека ќе разговара за можноста за доделување руско државјанство на Рид, вклучително и дека ќе побара од Путин „да го забрза нејзиното барање за државјанство.

Самата Рид откри дека решила да дојде во Русија откако добила смртни закани, кои наводно ги добивала во САД. Таа ги повтори и своите обвинувања против Бајден.

"Кога излегов од авионот во Москва, за прв пат по многу долго време се чувствував безбедно, се чувствував слушнато и почитувано. Ова никогаш порано не се случило во мојата земја", рекол Рид.

Во 2019 година, Тара Рид го обвини Џо Бајден за „несоодветно допирање“. Но, скандалот стана навистина гласен во 2020 година, кога Рид ги повтори своите обвинувања среде претседателската трка и тврдеше дека Бајден сексуално ја нападнал.

Според Рид, Бајден ја турнал до ѕидот и ја подигнал раката до нејзиното здолниште. Нападот, наводно, се случил во подрумот на зградата на Сенатот во пролетта 1993 година. Бајден ги отфрли обвинувањата. Скандалот не се разви значително.