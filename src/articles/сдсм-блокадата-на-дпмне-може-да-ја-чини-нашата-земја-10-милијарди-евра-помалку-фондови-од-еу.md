---
title: "СДСМ: Блокадата на ДПМНЕ може да ја чини нашата земја 10 милијарди евра
  помалку фондови од ЕУ"
date: 2023-08-23T14:28:54.564Z
category: македонија
featured: true
featuredImage: ../img/sdsm.jpg
author: Вардарски
---
<!--StartFragment-->

„Блокадата на уставните измени и продолжувањето на европскиот пат од страна ДПМНЕ, не само што предизвикува изолација на државата и застој на евроинтергациите, туку значително неповолно ќе влијае на економските придобивки за економијата и граѓаните. Блокадата од страна на ДПМНЕ може да ја чини нашата земја 10 милијарди евра помалку фондови од ЕУ“ соопштија денеска од владејачката СДСМ.

Оттаму велат дека „само во досегашниот евроинтегративен процес на земјата, преку ИПА, грантови за енергетската криза, макроекономска помош, поддршка за малите и средните компании, помошта за ублажување на економските последици од пандемијата, образовните и други програми во државата се слеаја над 1,2 милијарди евра од европските фондови“.

„Во перспектива, со забрзување на евроинтеграциите и полноправното членство, програмите и фондовите на ЕУ можат да бидат 11 пати повисоки од овие што ги имаме досега. За жал, блокадите на ДПМНЕ ќе доведат до загуба на овие значајни финансиски прилики за државата, бизнисот и граѓаните. Тие, исто така, ја ускратуваат шансата за голем скок на платите и раст животниот стандард на граѓаните, со оглед на фактот што, во првите пет години по зачленувањето во ЕУ, растот на платите во земјите членки на ЕУ се движеше од над 50 отсто, па се до 100 отсто“ се вели во партиското соопштение.

 

<!--EndFragment-->