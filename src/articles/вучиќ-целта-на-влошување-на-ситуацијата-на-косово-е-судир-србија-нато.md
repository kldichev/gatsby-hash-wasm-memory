---
title: "Вучиќ: Целта на влошување на ситуацијата на Косово е судир Србија-НАТО"
date: 2023-05-30T07:45:45.170Z
category: свет
featured: true
featuredImage: ../img/vucic-nato-srb-konflikt.jpg
author: Вардарски
---
Српскиот претседател Александар Вучиќ го обвини косовскиот премиер Албин Курти дека намерно организирал судири во северниот дел на покраината за да создаде конфликт меѓу Србија и НАТО, изјави српскиот претседател Александар Вучиќ во обраќањето до нацијата.

„Сето ова го организираше Албин Курти од неговата голема желба за конфликт меѓу Србите и НАТО. Тој е единствениот одговорен за тоа што се случува, но си ги мие рацете како Понтиј Пилат и вели дека нема врска со него. “. - изјави Вучиќ.

„Во последните три дена дури и политички неписмените можеа да разберат што ни се подготвува“, рече Вучиќ.

Белград прави се за да го одржи мирот на Косово, но нема да дозволи масакр врз Србите, нагласи претседателот.

Вучиќ ги повика косовските Срби да протестираат против ситуацијата во покраината, но „да го направат тоа мирно, како што го направија денеска. Затоа што тогаш никој не може да ги победи. Ќе дадеме се од себе за да го зачуваме мирот“.

Новак Ѓоковиќ во понеделникот предизвика политички скандал на Ролан Гарос, Отвореното првенство на Франција, пишувајќи националистичка, антикосовска порака пред камерата по победата во три сета над Американецот Александар Ковачевиќ.

Светскиот рекет број 3 по натпреварот на камерата објави „Косово е срцето на Србија, престанете со насилството“.

Тој рече: „Ова е најмалку што можам да направам. Се чувствувам одговорен како јавна личност и син на некој што е роден во Косово. Чувствувам потреба да и покажам поддршка на цела Србија“.