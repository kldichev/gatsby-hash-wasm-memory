---
title: Премиерот на Индија ќе му биде почесен гостин на Макрон на Денот на Бастилја
date: 2023-05-05T22:17:46.119Z
category: свет
featured: true
featuredImage: ../img/kdjsakj32fzjfhfjehs4eq3.png.webp
author: Вардарски
---

Индискиот премиер Нарендра Моди ја прифати поканата од францускиот претседател Емануел Макрон да биде почесен гостин на традиционалната воена парада во Франција, која се одржува на Денот на Бастилја - 14 јули, пренесува Ројтерс.

„Контингент од индиските вооружени сили ќе учествува на парадата заедно со француските сили“, соопшти Елисејската палата, додавајќи дека посетата на Моди ќе се совпадне со 25-годишнината од „стратешкото партнерство“ меѓу Франција и Индија.

„Оваа историска посета, исто така, ќе овозможи заеднички иницијативи за справување со големите предизвици на нашето време, како што се климатските промени, губењето на биолошката разновидност и постигнувањето на целите за одржлив развој“, истакна претседателството.
