---
title: Бујар Османи во Будимпешта се сретна со министерот Петер Сијарто
date: 2023-09-07T16:11:23.039Z
category: македонија
featured: true
featuredImage: ../img/osmani-bud.jpg
author: Вардарски
---
<!--StartFragment-->

Министерот за надворешни работи и претседавач со ОБСЕ, Бујар Османи, денес во Будимпешта се обрати пред Амбасадорскиот совет на Унгарија. Носечка тема на излагањето беа предизвиците и соработката во рамките на претседавањето на Македонија со ОБСЕ во 2023, во насока на што поскорешно постигнување мир и стабилност на европскиот континент. Османи ја искористи можноста пред највисоките унгарските дипломати да ги претстави перспективите и предизвиците на процесот на европската интеграција на Македонија, изразувајќи благодарност за исклучителната соработка меѓу дипломатиите на двете земји, особено од аспект на поддршката од страна на претставниците на унгарската дипломатија за нашите предизвици.

Во рамки на работната посета на Будимпешта, министерот Османи оствари и билатерална средба со министерот за надворешни работи и трговија на Унгарија Петер Сијарто, каде беа реафирмирани одличните билатерални односи меѓу двете земји, поддршката за нашите европски интеграции, како и сојузништвото во рамките на НАТО.

<!--EndFragment-->