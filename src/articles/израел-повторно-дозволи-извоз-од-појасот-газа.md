---
title: Израел повторно дозволи извоз од Појасот Газа
date: 2023-09-09T18:00:13.037Z
category: свет
featured: true
featuredImage: ../img/8-izrael.jpg
author: Вардарски
---
По речиси еднонеделната забрана, Израел објави дека од недела ќе дозволи извоз на комерцијални стоки од Појасот Газа преку главниот граничен премин Керем Шалом. Забраната беше воведена откако инспекторите пронајдоа „експлозиви од висок квалитет“ во пратка скриена во поставата на облеката. Според палестинските власти, оваа одлука погодила илјадници семејства и може да има сериозни последици за егзистенција на блокираната територија, пренесува Ројтерс.

Израелските власти во понеделникот соопштија дека привремено забрануваат комерцијална стока да го напуштат Појасот Газа, откако во една од пратките биле пронајдени експлозиви. „Пред малку израелската страна не информираше за одлуката на израелската влада од недела да го продолжи извозот од Појасот Газа преку Керем Шалом“, соопштија палестинските власти.

Немаше официјален коментар од COGAT, тело на Израел што ги координира административните и граничните прашања со палестинските територии.

Откако исламистичката група Хамас ја презеде контролата врз Појасот Газа во 2007 година, регионот е еден од најсиромашните и има најголема невработеност во светот. Израел и Египет одржуваат строга блокада на многу стоки што влегуваат во Газа. Регионот, исто така, е сериозно погоден од четири големи војни и бројни други судири меѓу Хамас и Израел.