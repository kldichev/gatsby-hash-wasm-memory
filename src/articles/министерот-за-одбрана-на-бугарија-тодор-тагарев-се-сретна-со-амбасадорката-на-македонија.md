---
title: Министерот за одбрана на Бугарија Тодор Тагарев се сретна со
  амбасадорката на Македонија
date: 2023-08-25T15:59:12.851Z
category: македонија
featured: true
featuredImage: ../img/modb-bg-mk-amb.jpg
author: Вардарски
---
<!--StartFragment-->

## Министерот за одбрана на Република Бугарија Тодор Тагарев денеска се сретна со вонредната и ополномошната амбасадорка на Република Македонија Агнеза Руси Поповска, соопшти Министерството за одбрана (МО).

<!--StartFragment-->

Двајцата изразија задоволство од добрата соработка и интензивниот политички дијалог во областа на одбраната, како на билатерална основа, така и во рамките на НАТО.

Ова е веста на денот од Република Бугарија, избрана на Бугарската телеграфска агенција (БТА) за објавување од МИА, согласно Договорот за размена на информации и професионална соработка, кој предвидува секој ден националните информативни агенции на Македонија и Бугарија да разменуваат директно избрана од другата агенција вест на денот на соодветната земја, а другата агенција да ја објави на својот интернет сајт без промени со изрично посочување и цитирање на партнерот како извор.

Во фокусот на нивниот разговор беше придонесот на Република Македонија во мерките за зајакнување на источното крило преку учество во мултинационалната борбена група на НАТО во Бугарија, со рамковната земја Италија, идниот развој на борбената група на ниво на бригада, како и транспортното поврзување.

Министерот Тагарев изрази поддршка за европската иднина на Република Македонија во исполнувањето на преземените обврски и ја истакна нивната важност не само за билатерална соработка, туку и за безбедноста и развојот на целиот регион.

Меѓу темите на разговорот беше и долгогодишната соработка во областа на образованието и обуката во областа на безбедноста, како и можностите за сè поинтензивно развивање, како од аспект на обука за различни специјалности, вклучително и воени лекари, и во областа на истражувачки проекти со европско финансирање.

Минатата недела министерот за одбрана Тодор Тагарев се сретна со амбасадорот на Холандија во Бугарија, Симон ван дер Бург. Двајцата разговараа за безбедносните ризици во регионот на Црното Море и потребата да се спречи ескалација на тензиите, посветеноста на Унијата за зголемување на буџетите за одбрана, како и проекти за подобрување на воената мобилност.

<!--EndFragment-->

<!--EndFragment-->