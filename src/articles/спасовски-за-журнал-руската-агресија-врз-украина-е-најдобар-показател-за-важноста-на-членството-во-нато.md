---
title: "Спасовски за Журнал: Руската агресија врз Украина е најдобар показател
  за важноста на членството во НАТО"
date: 2023-07-25T19:00:06.213Z
category: македонија
featured: true
featuredImage: ../img/spas-za-zurnal.jpg
author: Вардарски
---
<!--StartFragment-->

Министерот за внатрешни работи Оливер Спасовски во интервју за Журнал, разговараше за придобивките од членството на Република Северна Македонија во НАТО Алијансата. Притоа, запрашан за тоа колку е подобрена состојбата со безбедноста по членството во НАТО, министерот Спасовски го истакна фактот дека НАТО е најмоќната политичко безбедносна Алијанса во светот, како и важноста да се биде дел од истата.

„Факт е дека НАТО е најмоќната политичко безбедносна Алијанса во светот. Пред се’ за колективна одбрана таа е воено супериорна над сите сили, многу политички силна, многу релевантна, и ако погледнеме низ бројки таа обединува некаде над 1 милијарда луѓе или повеќе од 50% од светскиот БДП. Тоа покажува колку е силата во овој воено-политички сојуз и колку е важноста да бидете дел од таков сојуз. Ние ако погледнеме што добивме од членството во НАТО Алијансата, прво не сме дел од тие геополитички дискусии кои се водеа пред да бидеме членка на НАТО Алијансата, туку веќе како субјект, како дел од НАТО Алијансата придонесуваме во дискусиите и пред се’ во носењето на одлуките коишто се важни за функционирање на Алијансата, за мирот, стабилноста, за безбедноста”, рече министерот Спасовски. Истакнувајќи ја силната посветеност на НАТО кон земјите од овој регион, како влог во зачувување на глобалниот мир, министерот Спасовски потенцираше дека ваков пристап дава резултати, а кој беше промовиран и на самитот во Брисел во 2021 година и реафирмиран во новиот стратешки концепт на НАТО и долгогодишниот ангажман на Алијансата за Западен Балкан.

<!--EndFragment-->