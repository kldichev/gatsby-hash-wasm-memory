---
title: Нови поплави во Италија - жртви, исчезнати и илјадници евакуирани
date: 2023-05-18T00:48:34.701Z
category: свет
featured: true
featuredImage: ../img/poplavi-vo-italija.jpg
author: Вардарски
---
Осум лица загинаа, а илјадници се евакуирани од своите домови поради разорните поплави во Италија, јавува Ројтерс.

Зафатен е регионот Емилија Ромања во северниот дел на земјата.

Локалните власти предупредија дека најлошото можеби допрва доаѓа.

„Дождот не заврши, ќе продолжи неколку часа. Се соочуваме со многу комплицирана ситуација“, изјави заменик-шефот на службата за цивилна заштита, Тити Постиљоне.

Според италијанските медиуми, најмалку четири лица се водат како исчезнати.

Неколку реки се излеаа од коритата во Ромања и ги принудија луѓето во градовите како Чезена да бараат засолниште на покривите на своите домови, од каде пожарникарите ги спасуваа со хеликоптери или гумени чамци. Равена исто така беше тешко погодена.

„Ова беше веројатно најлошата ноќ во историјата на Ромања“, изјави градоначалникот на Равена, Микеле де Паскале, кој истакна дека само од неговиот град синоќа биле евакуирани 5.000 луѓе. Според него, Равена е непрепознатлива поради оштетувањата.
Италијанскиот премиер Џорџија Мелони увери дека владата внимателно ги следи настаните и е подготвена да пружи помош.

Во Италија се почести се катастрофите поврзани со временските услови. Поројните дождови во Емилија Ромања дојдоа по неколкунеделна суша што ја зацврсти земјата и ја намали нејзината способност да апсорбира вода, влошувајќи ги ефектите од поплавите.