---
title: Земјотрес од 4,8 ја погоди Франција
date: 2023-06-17T07:10:21.249Z
category: свет
featured: true
featuredImage: ../img/9-10-zem-frn.jpg
author: Вардарски
---
Земјотрес со јачина од 4,8 степени според Рихтеровата скала ја погоди Франција во петокот, соопшти Германскиот истражувачки центар за геонауки (ГФЗ), пренесува Ројтерс.

Епицентарот на земјотресот бил во близина на комуна во поморскиот регион Шарант во западна Франција, на длабочина од 10 километри, соопшти GFZ.

Засега нема информации за жртви или материјална штета од земјотресот.

GFZ го ревидира претходното мерење на земјотрес со јачина од 5,5 степени.

Според прелиминарните информации на Европско-медитеранскиот сеизмолошки центар (EMSC), епицентарот на земјотресот е регистриран на 29 километри источно од градот Ла Рошел.

ЕМСЦ соопшти дека земјотресот го почувствувале шест милиони луѓе на 400 километри и предупреди за потенцијални последователни потреси во наредните часови и денови.