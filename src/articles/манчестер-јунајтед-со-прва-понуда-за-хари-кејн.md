---
title: Манчестер Јунајтед со прва понуда за Хари Кејн
date: 2023-03-29T01:31:13.220Z
category: спорт
featured: true
featuredImage: ../img/prvppo.png.webp
author: Вардарски
---

Манчестер Јунајтед подготвува прва понуда за напаѓачот на Тотенхем, Хари Кејн, тврди Дејли Стар.

Ерик тен Хег го направи англискиот напаѓач свој „приоритет број 1“ и ги повика своите шефови наскоро да започнат преговори за неговиот потпис.

Првата понуда на Јунајтед за него ќе биде околу 80 милиони фунти, а Тен Хег инсистира дека разговорите со Спарс ќе започнат во наредните недели.

Холандскиот шеф верува дека Кејн може да го претвори својот тим во вистински кандидат за титулата следната сезона и совршено ќе се вклопи во неговите планови на Олд Трафорд.

Кејн најверојатно ќе биде многу баран на лето, а интерес за него покажуваат и Челзи и Баерн Минхен.

29-годишниот фудбалер оваа сезона забележа 39 настапи за Спарс, постигнувајќи 23 гола и 4 асистенции.
