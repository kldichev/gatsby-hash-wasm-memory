---
title: Обновено игралиштето во Капиштец близу Т.Ц Зебра
date: 2023-09-06T13:37:19.688Z
category: македонија
featured: true
featuredImage: ../img/kap-igral.jpg
author: Вардарски
---
<!--StartFragment-->

Ново модерно детско игралиште со седум нови реквизити добиваат децата од населбата Капиштец близу Т.Ц Зебра. Новите реквизити се поставени на место на постојното кое беше дотраено и многу оштетено. Покрај новите елементи поставена е нова детска ограда и гумена подлога за побезбедна детска игра. 

Новите реквизити се донација која Општина Центар на 26-та седница на Советот ги прифати како донација од општествено одговорната компанија Видеолотарија Казинос Австрија. Градоначалникот на Општина Центар Горан Герасимовски се заблагодари за донацијата и ги повика останатите компании да донираат во проекти за правилен детски развој и социјализација на децата.

„Повторно се слуша детскиот џагор и смеа на детското игралиште близу трговскиот центар Зебра. Со донација од општествено одговорна компанија децата добиваат детска лулашка, дупла клацкалка, модуларен детски реквизит, детски реквизит за качување во форма на желка, клацкалка со федер во форма на животно, детски замок и дополнителна лулашка. Игралиштето има и нови гумени плочки како подлога и ограда од пластични моливи во шарени бои. Верувам дека сите овие елементи ќе допринесат до квалитетна детска игра и поголема социјализација меѓу децата“, изјави Герасимовски.

<!--EndFragment-->