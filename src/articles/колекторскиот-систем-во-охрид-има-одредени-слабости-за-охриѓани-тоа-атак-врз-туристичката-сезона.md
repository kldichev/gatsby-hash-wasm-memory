---
title: Колекторскиот систем во Охрид има одредени слабости, за охриѓани тоа атак
  врз туристичката сезона
date: 2023-07-19T17:53:58.219Z
category: македонија
featured: true
featuredImage: ../img/kolek-sistem.jpg
author: Вардарски
---
<!--StartFragment-->

Колекторскиот систем во Охрид има одредени слабости, но состојбата во последните четири години е подобрена,  вели директорот на ова јавно претпријатие, Владимир Алексијоски, по извештајот на Институтот за јавно здравје за квалитетот на водатат во Охридското езеро, кој охриѓани го доживеаја како атака на туристичката сезона.

Алексијоски вели дека од 2019 до денес од Буџетот на државата во Колекторот се инвестирани над четири милиони евра и интервенирано е на повеќе  критични  точки каде фекалиите се излеваа во Езерото.

* Со сигурност можам да кажам дека преку 85 проценти е искористеноста на постоечкиот Колекторски систем. До 2019 година воопшто не бил  одржуван, моменталната  ситуација е драстично подобрена, како по однос на цевководот, препумпните станици, така и во одно на пречистителната станица во Враништа, изјави Владимир Алексијоски, директор на ЈП Колекторски систем.

Институтот за јавно здравје во  извештајот посочи дека водата во Охридското езеро е со добар  квалитет, и е безбедна за капење и рекреација, но, се нотирани сите проблематични точки на Колекторот, како и населени места и туристички населби кои имаат септички јами и фекалиите директно ги испуштаат во Охридското езеро.

Водата не е загадена затоа што има моќ на самопрочистување.  Алексиоски вели дека дел од објектите  поради географската поставеност  не можат да се приклучат на Колекторот, но се бараат други решенија и се работи на проекти. .

* По 10 месеци по добивање на тие проекти одма ќе се аплицира за да се обезбедат средства и да се затвори комплетно, целата македонска страна на Охридско Езеро. Точно е дека од Градиште натаму нема секундарна мрежа, нема фекална канализација но уште поголем факт е дека се работи на решавање на проблемот, додадав Алексијоски.

Од ЈП Колекторски систем велат дека за годинава се обезбедени 700 илјади евра за санација на Колекторот во Охрид.

Избраниот изведувачот е воведен во работа. Ќе се интервенира на неколку проблематични локации, а на подобрување на системот ќе се работи и преку проекти што ќе ги реализира  Општина Охрид.

<!--EndFragment-->