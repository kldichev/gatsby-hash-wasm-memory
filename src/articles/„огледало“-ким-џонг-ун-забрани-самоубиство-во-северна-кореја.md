---
title: "„Огледало“: Ким Џонг-ун забрани самоубиство во Северна Кореја"
date: 2023-06-08T13:45:44.236Z
category: свет
featured: true
featuredImage: ../img/3-45-zab-sam-kr.jpg
author: Вардарски
---
Севернокорејскиот лидер Ким Џонг-ун му забрани на населението да изврши самоубиство и го изедначи со „предавство на социјализмот“.

Лидерот на КНДР наредил да се развијат механизми за забрана на самоубиства, пренесува „Мирор“.

Според севернокорејски извори, бројот на самоубиства кај севернокорејските граѓани е зголемен за 40% во споредба со претходната година.

„Во Северна Кореја има многу внатрешни превирања поради тешкиот живот на луѓето“, се вели во извештајот.

И покрај наредбата, официјалните лица на терен, наводно, допрва треба да најдат соодветно решение за ситуацијата.

Севернокорејскиот лидер Ким Џонг-ун повика на зголемено производство на нуклеарни материјали за значително проширување на арсеналот на земјата. Тој изјави дека неговата програма за оружје била насочена кон заштита на земјата.

Јужнокорејската разузнавачка агенција соопшти дека севернокорејскиот лидер Ким Џонг-ун можеби страда од нарушувања на спиењето и дека е следен за потенцијално влошување на неговата зависност од алкохол и никотин.