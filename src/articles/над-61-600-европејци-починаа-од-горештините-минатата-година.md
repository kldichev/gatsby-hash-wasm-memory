---
title: Над 61.600 Европејци починаа од горештините минатата година
date: 2023-07-11T07:00:08.582Z
category: свет
featured: true
featuredImage: ../img/9-61k-evropejci.jpg
author: Вардарски
---
Истражувачите од европските здравствени институти процениле дека повеќе од 61.600 луѓе починале од горештините во 35 европски земји од крајот на мај до почетокот на септември 2022 година - за време на најжешкото лето забележано во Европа, пренесува „Ројтерс“.

Според студијата објавена во списанието Nature Medicine и цитирана од Ројтерс, медитеранските земји - Грција, Италија, Португалија и Шпанија - имале највисоки стапки на смртност во однос на нивната популација.

Проф.

Минатото лето топлотните бранови беа придружени со интензивни шумски пожари и суша во Европа. Во јули, Португалија забележа температура од 47 степени Целзиусови, што е блиску до највисоката температура забележана во земјата во 2003 година - 47,3 степени.

Италија, Шпанија и Германија се земјите со најголем број на загинати од горештините, со 18.010, 11.324 и 8.173, соодветно.

Топлотните бранови стануваат се почести и поинтензивни поради климатските промени. Екстремната топлина може да предизвика топлотен удар или да ги влоши кардиоваскуларните и респираторните заболувања, особено кај постарите лица.

Истражувачите користат епидемиолошки модели за да ја анализираат директната врска помеѓу смртните случаи и топлината. Вишокот на смртност минатото лето во европските земји беше невообичаено висока.

По топлотните бранови во Европа во 2003 година, некои земји како Франција воведоа национални планови за борба против високите температури. Овие планови вклучуваат системи за рано предупредување и повеќе зелени површини во градовите за ладење.

Сепак, истражувачите предупредуваат дека минатогодишниот голем број на смртни случаи ја покажува неефективноста на овие стратегии и повикуваат на засилени напори.

Германското Министерство за здравство започна кампања чија цел е локалните власти да подготват акциони планови за топлина, како што се заштита на бездомниците и обезбедување вода за пиење на јавни места.

„Бројот на смртни случаи се зголемува секоја година... Можеме релативно лесно да ги спасиме ако имаме план“, коментира германскиот министер за здравство Карл Лаутербах.