---
title: Учебниците и оваа учебна година ќе доцнат, постапките биле комплицирани и долги
date: 2023-08-21T15:31:42.846Z
category: македонија
featured: true
featuredImage: ../img/ucebnici.jpg
author: Вардарски
---
<!--StartFragment-->

Речиси на секои три месеци, Министерот за образование и наука, Јетон Шаќири ветуваше комплетно решавање на проблемот со учебниците со почетокот на новата учебна година. Десетина дена пред нејзиниот почеток, од МОН во врска со оваа прашање, само со образложение, колку е комплициран процесот на издавање на еден учебник и што се е преземено околу  подобрувањето на условите за наставата пред почетокот на учебната година. Од Независниот Синдикат во образование велат дека со оглед на сознанијата што ги имаат најверојатно ќе се повтори лошата пракса од минатото и повторно во образовниот процес ќе недостасуваат учебници. Дефинитивно нема да има учебник по историја и општество и природни науки за 6 одделение, затоа што постапката доцнеше, велат од НСОН. Се уште не биле готови учебниците за трето и шесто одделение, Министерот тврди ќе се доцнело само дваесетина дена по почетокот на учебната година.

 **Во новата учебна година повторно ќе се учи од „работни материјали“ наместо со учебници**

Министерот за образование Јетон Шаќири на прес конференцијата што се одржа на почетокот на јули, кажа дека максимално се ангажира за на 1 септември да не се повторат грешките од минатата година и сите ученици да имаат учебници или подготвителен материјал.

<!--EndFragment--><!--StartFragment-->

**„Очекувам и верувам, но и убеден сум дека ќе го дадам максимумот за на 1 септември да не се случи тоа со подготвителните материјали за предметите за кои сега се одобрени учебници. За другите предмети, какво друго решение може да се најде, јас сум подготвен да го решам ова дури и ако треба и други подготвителни материјали за други предмети кои немаат автори, само учениците да имаат материјали. Тоа е факт, од минатата година за да не останат учениците без учебници имавме подготвителни материјали“, кажа тогаш Шаќири.**



<!--EndFragment-->