---
title: Јужна Кореја и Австралија ја зајакнуваат одбранбената соработка
date: 2023-05-31T07:00:07.058Z
category: свет
featured: true
featuredImage: ../img/juz-kor-sorab.jpg
author: Вардарски
---
Јужна Кореја и Австралија се договорија да ја зајакнат соработката во областа на одбраната, соопшти јужнокорејското Министерство за одбрана, цитирано од Ројтерс.

Корејскиот министер за одбрана Ли Јонг-суп се состана со неговиот австралиски колега Ричард Марлс на маргините на воведниот самит на Јужна Кореја и Пацифичките Острови во Сеул.

Ли ја изрази подготвеноста на војската на Јужна Кореја да се приклучи на Индо-пацифичкиот напор, мултинационална воена вежба предводена од Австралија, како и активностите на австралиските одбранбени сили за отстранување на подводните мини во Тихиот Океан.

Двете страни се согласија да одржат работилници како дел од чекорите за разгледување на меморандумот за разбирање потпишан во 2011 година, чија цел е зајакнување на соработката во одбранбената индустрија.

Марлс, исто така, се состана со јужнокорејскиот претседател Јун Сук-Јол и двајцата разговараа за заедничките напори за проширување на соработката со островските нации на Тихиот Океан, изјави претседателскиот портпарол.

Потсетуваме дека минатата недела Јужна Кореја и ЕУ се согласија да започнат стратешки дијалог меѓу нивните највисоки дипломати за да развијат безбедносно партнерство