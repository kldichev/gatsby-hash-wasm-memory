---
title: Русија и Иран ќе се натпреваруваат со Суецкиот канал со изградба на
  заедничка железничка линија
date: 2023-05-18T00:56:04.988Z
category: свет
featured: true
featuredImage: ../img/rusija-iran-kanal.jpg
author: Вардарски
---
Русија и Иран се согласија да изградат железничка линија како дел од меѓународниот транспортен коридор Север-Југ, пишува Ројтерс.

Рускиот претседател Владимир Путин и неговиот ирански колега Ебрахим Раиси преку видео врска го следеа потпишувањето на договорот.

Железничката пруга Рашт-Астара се смета за важна алка во коридорот дизајниран да ги поврзува Индија, Иран, Русија, Азербејџан и други земји по копно и море, рута за која Русија вели дека може да му конкурира на Суецкиот канал како главна глобална трговска рута.

„Уникатната транспортна артерија Север-Југ, чиј дел ќе стане и железницата Рашт Астара, ќе помогне значително да се диверзифицираат глобалните транспортни текови“, нагласи тој.

Тој, исто така, истакна дека железничката линија од 162 километри долж брегот на Каспиското Море ќе помогне да се поврзат руските пристаништа на Балтичкото Море со иранските пристаништа во Индискиот Океан и Персискиот залив.

„Несомнено, овој договор е важен стратешки чекор за соработка меѓу Техеран и Москва“, потврди Раиси.

Русија и Иран беа принудени да ги зајакнат своите политички и економски односи поради економските санкции што им ги наметна Западот, кои двете страни ги сметаат за неоправдани.

Од Исламската револуција во 1979 година, која го собори Шах Мохамад Реза Пахлави, поддржан од САД, економијата на Иран е осакатена од серија санкции. Исламската Република поседува околу 1/4 од нафтените резерви на Блискиот Исток.

Западот, исто така, воведе голем број ограничувања на иранската нуклеарна програма, а Русија беше санкционирана поради нејзините дејствија во Украина.