---
title: Иран тврди дека Ирак се согласил да ги разоружа и премести борците од Курдистан
date: 2023-08-30T06:00:33.775Z
category: свет
featured: true
featuredImage: ../img/8-iran.jpg
author: Вардарски
---
Иран и Ирак постигнаа договор „вооружените терористички групи“ во ирачкиот регион Курдистан да бидат разоружани и преместени следниот месец. Ова денеска го соопшти иранското Министерство за надворешни работи, пренесува Ројтерс.

„Постигнат е договор меѓу Иран и Ирак во кој Ирак се обврза да ги разоружа вооружените сепаратисти и терористички групи присутни на негова територија, да ги затвори нивните бази и да ги премести пред 19 септември“, рече портпаролот на министерството Насер Канани. Тој не прецизираше каде ќе бидат преместени милитантите, а немаше коментар од Ирак.

Иран долго време го обвинува автономниот северен курдски регион на Ирак дека засолниште на терористички групи вклучени во нападите против земјата. Револуционерната гарда постојано ги напаѓаше нивните бази.

Минатиот септември, иранската Револуционерна гарда истрела проектили и беспилотни летала врз цели на милитантите во ирачкиот курдски регион. Според локалните власти, загинале 13 лица.

Ирачкото Министерство за надворешни работи ги осуди нападите. Иранската елитна армија и безбедносни сили соопштија дека ќе продолжат да ги напаѓаат терористите во регионот.