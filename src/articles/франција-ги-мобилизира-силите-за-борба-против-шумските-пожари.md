---
title: Франција ги мобилизира силите за борба против шумските пожари
date: 2023-04-27T21:49:14.833Z
category: свет
featured: true
featuredImage: ../img/frnakjfz.png.webp
author: Вардарски
---

Франција ги става во подготвеност силите за гаснење шумски пожари и нивните хидроавиони од 1 јуни, еден месец порано од вообичаеното, пренесува Ројтерс. Ова се прави за да се прилагодат на пожарите што започнаа порано од претходните години поради климатските промени.

Невообичаено сувата зима ја намали влажноста на почвата и ги зголеми стравувањата од повторување на 2022 година, кога беа уништени 785.000 хектари низ Европа.

Минатата година имавме шумски пожари уште во јуни, па решивме да ги мобилизираме пожарникарите и авионите што е можно побрзо за да бидеме целосно подготвени на 1 јуни, изјави генералниот инспектор за цивилна безбедност Франсоа Пени.

Министерот за внатрешни работи Жералд Дарманин на почетокот на овој месец, среде првиот голем пожар на Франција оваа година на границата со Шпанија, посочи дека земјата се соочила со исклучително тешко лето во 2023 година, веројатно тешко како 2022 година.

Некои области во јужна Франција веќе воведоа ограничувања за користење на водата.
