---
title: 'Влада: Владина делегација положи свежо цвеќе по повод 18 август - Денот на Армијата на Република Северна Македонија - 18 АВГУСТ 2023'
date: 2023-08-18T09:43:12.236Z
featuredImage: ../img/vlada-banner.jpg.webp
author: Филип Поповски
category: македонија
featured: true
---
Делегација на Владата на Република Северна Македонија составена од заменичката на претседателот на Владата задолжена за политики на добро владеење, Славица Грковска и заменик министерот за информатичко општество и администрација, Александар Бајдевски, по повод 18 август - Денот на Армијата на Република Северна Македонија, положи венци свежо цвеќе на Партизанските гробишта во Бутел, на гробовите на генерал Михајло Апостолски и на починатите претседатели на државата и врховни команданти на Армијата, Киро Глигоров и Борис Трајковски.
На денешен ден во 1943 година на Славеј планина е формиран првиот партизански одред, баталјонот „Мирче Ацев“, како прва регуларна воена единица во Народно ослободителната војна, која прерасна во ослободителна војска и се вгради во темелите на македонската држава.
Армијата на Република Северна Македонија денес е институција во која граѓаните имаат највисока доверба и која континуирано демонстрира професионалност и подготвеност во своето дејствување согласно стандардите на НАТО. Армијата активно придонесува во справувањето со современите предизвици и во зачувувањето на глобалниот мир и безбедност преку учество во меѓународни мировни мисии.
 
