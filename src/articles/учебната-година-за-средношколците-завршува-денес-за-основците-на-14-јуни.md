---
title: "Учебната година за средношколците завршува денес, за основците на 14 јуни "
date: 2023-06-09T08:30:56.212Z
category: македонија
featured: true
featuredImage: ../img/10-30-uc-god-zavrs-denes.jpg
author: Вардарски
---
<!--StartFragment-->

Наставата од учебната 2022/2023 година денес (9 јуни) ќе заврши за средношколците, а учениците во основните училишта до летниот распуст ќе одработат уште три дена – последниот училиштен ден за нив е в среда, 14 јуни.

Пролонгирањето на учебната година за основците се должи на продолжениот зимски распуст заради заштеда на електрична енергија за греење на училиштата, така што второто полугодие од учебната година наместо на 18 јануари почна на 23 јануари.

Датумите се наведени и во изменетите календари на МОН за организација на работата за оваа учебна година кои им се доставени на училиштата.

<!--EndFragment-->