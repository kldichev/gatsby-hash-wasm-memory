---
title: "Ибраимовиќ: Сакам да играм на ЕП 2024"
date: 2023-03-22T00:35:53.968Z
category: спорт
featured: true
featuredImage: ../img/sakadaigra.png.webp
author: Вардарски
---

Златан Ибрахимовиќ (41) откри дека се надева дека ќе игра на следното Европско фудбалско првенство.

Швеѓанецот е на пат да го собори рекордот на европските квалификации на легендарниот италијански голман Дино Зоф од 40 години и 90 дена, поставен во 1983 година.

„Не размислувам толку далеку поради сериозните повреди и проблемите со кои морав да се носам. Ако се чувствувам добро физички, ќе продолжам“, прокоментира напаѓачот на Милан.

„Не сум тука за добротворни цели. Тука сум да ја играм мојата игра и да донесам резултати преку мојот настап. Па се надевам дека ќе продолжам да го правам тоа“.

Доколку Шведска се пласира на претстојното Европско првенство, Ибра би можел да стане најстариот играч кој играл на првенство на Стариот континент. Тој ќе го подобри постигнувањето на Габор Кирали, кој во 2016 година на 40-годишна возраст играше на првенството.
