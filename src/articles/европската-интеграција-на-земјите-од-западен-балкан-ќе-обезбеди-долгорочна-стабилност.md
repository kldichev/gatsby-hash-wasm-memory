---
title: Европската интеграција на земјите од Западен Балкан ќе обезбеди
  долгорочна стабилност
date: 2023-06-17T07:30:25.100Z
category: македонија
featured: true
featuredImage: ../img/9-30-evrop-inter-forum.jpg
author: Вардарски
---
<!--StartFragment-->

Панел дискусијата насловена „Справување со безбедносните предизвици со (не)интегриран Западен Балкан во Европската Унија”, која се одржа во рамки на Преспа форум за дијалог беше посветена на безбедносните состојби во регионот и потребата од забрзување на процесите на европската и евроатлантската интеграција како гаранција за зачувување на регионалната стабилност.

Панел дискусијата ја отвори генералната секретарка на ОБСЕ, Хелга Шмид која нагласи дека е голем поддржувач на проширувањето на ЕУ. „Ја поддржуваме младинската соработка, оригиналните програми за домување, се грижиме за луѓето погодени од конфликти”, истакна Шмид.

Државниот министер за надворешни работи на Јапонија, Кенџи Јамада, се обрати како специјален гостин, нагласувајќи ја поддршката за земјите од нашиот регион преку јапонската Иницијатива за земјите од Западен Балкан, што има за цел забрзување на социо-економските реформи значајни за европските интегративни процеси.

Во своето обраќање, специјалниот претставник на Обединетото Кралство за Западен Балкан, лорд Стјуарт Пич, го поздрави Договорот од Преспа како историско достигнување и извонреден пример дека комуникацијата, а не конфликтот е начин да се реши децениското несогласување. Воедно, додаде дека Обединетото Кралство сака да види повеќе лидери во регионот водени по примерот на Договорот од Преспа.

<!--EndFragment-->