---
title: "Официјално: ДУИ се согласува да оди во опозиција ако ВМРО-ДПМНЕ ги гласа
  уставните измени!"
date: 2023-06-10T19:28:54.786Z
category: македонија
featured: true
featuredImage: ../img/micko-vlast-dui-op.jpg
author: Вардарски
---
<!--StartFragment-->

ДУИ официјално одлучи да се повлече од Владата доколку тоа е влогот за гласање на уставните измени од страна на ВМРО-ДПМНЕ.

Портпаролот на ДУИ, Бујар Османи, по завршувањето на состанокот на партиските органи вечерва рече дека доколку македонската опозиција бара по секоја цена ДУИ да не биде дел од власта во замена за уставни измени, тие се подготвени да направат чекор назад со преминување во опозиција, но под услов прво се гласа за уставните амандмани.

[](https://autowelt.mk/)

Османи истакна дека ДУИ за 20 години победила на 13 последователни изборни циклуси, но овојпат е подготвена да донесе каква било одлука што ќе овозможи уставните измени да го отворат патот на земјата кон Европската унија.

Во моментов нема поголем приоритет од членството на Македонија во ЕУ, никаков партиски интерес не е над тоа, рече Османи.

<!--EndFragment-->