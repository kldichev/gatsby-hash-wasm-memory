---
title: Турција ги затвори Дарданелите поради пожар
date: 2023-08-24T11:00:20.410Z
category: свет
featured: true
featuredImage: ../img/1-rusija-zatvori-darnelite.jpg
author: Вардарски
---
Турција ги затвори Дарданелите поради шумски пожар во провинцијата Чанаккале, објави Ројтерс, повикувајќи се на соопштение на турското Министерство за транспорт и Националната агенција за бродови.

Според Ројтерс, сообраќајот меѓу Егејското Море и Мраморното Море е прекинат во двата правци, додека АФП објави дека е затворен само во правец на Мраморното Море.

Загрозен од пожарот е и пристанишниот град Чанаккале. Се наоѓа на влезот во истоимениот залив, на полуостровот Мала Азија на брегот на Дарданелите. Не е јасно што го предизвикало пожарот во шумската област кај селото Кајадере.

Познато е дека пожарот пораснал поради ветерот. Шест околни села се евакуирани. Локалните власти во моментов ги транспортираат стадата и добитокот на луѓето во безбедни подрачја. Во гаснењето на пожарот се вклучени 10 авиони и 26 хеликоптери, а спремни се и пловни објекти за гаснење.

Предвидено е теснецот да биде делумно отворен за пловидба утре наутро, 23 август.