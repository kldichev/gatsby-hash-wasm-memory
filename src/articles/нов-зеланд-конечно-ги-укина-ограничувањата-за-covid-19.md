---
title: Нов Зеланд конечно ги укина ограничувањата за COVID-19
date: 2023-08-15T10:00:05.351Z
category: свет
featured: true
featuredImage: ../img/12-maski.jpg
author: Вардарски
---
Владата на Нов Зеланд ги укинува сите преостанати правила и ограничувања поврзани со пандемијата Ковид-19 од вторник на полноќ, пренесува Ројтерс.

Министерката за здравство на земјата, Ајша Верал, во денешното соопштение рече дека од вторник луѓето повеќе нема да мора да носат маски за лице во здравствените установи или да се самоизолираат седум дена по заразувањето со вирусот.

Според неа, иако се очекува бројот на заболени да продолжи да флуктуира, веќе нема драматични врвови како минатата година. Таа посочи дека во нејзиниот кабинет се сигурни дека се подготвени да ги отстранат преостанатите мерки.

Повеќето ограничувања беа укинати минатата година, откако болниците во земјата успешно ја поминаа зимата без да бидат преоптоварени и се сметаше дека доволно луѓе биле вакцинирани.

Мерките на владата на Нов Зеланд беа критикувани од граѓаните на земјата. Премиерот Крис Хипкинс рече дека официјалното укинување на ограничувањата покажа напредок.

„Верувам дека Новозеланѓаните можат да бидат исклучително горди на она што го постигнавме заедно. Останавме дома, се жртвувавме, вакциниравме и нема апсолутно никакво сомневање дека спасивме животи“, рече тој на својата неделна прес-конференција.

Иако веќе не е задолжително, министерот за здравство сепак препорачува луѓето да останат пет дена дома доколку не сте добро или ако имате позитивен тест.