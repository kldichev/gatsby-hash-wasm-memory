---
title: Кривична пријава против вевчанецот кој на Фејсбук навредуваше деца со
  аутизам и нивниот татко
date: 2023-08-29T10:01:14.233Z
category: македонија
featured: true
featuredImage: ../img/facebook.jpg
author: Вардарски
---
<!--StartFragment-->

Против 36-годишниот жител на Вевчани Ранко Србакоски ќе биде поднесена кривична пријава, бидејќи на социјалните мрежи пишуваше дека „децата со посебни потреби се товар на државата и извор на органи за здрави деца“.



<!--EndFragment--><!--StartFragment-->

Од ОВР Струга информираа дека извршен е службен разговор со Србаковски, по поднесена пријава од Детската амбасада „Меѓаши и Зоран Мијалков, кој е татко на две деца со аутизам.

> Во ОВР Струга денеска е извршен службен разговор со Р.С.(36) од Вевчани по поднесена пријава од Детска амбасада „Меѓаши“ и З.М. од Штип дека преку социјалната мрежа Фејсбук упатил коментари со кои сторил кривично дело по чл.394 од Кривичниот законик – се вели во соопштението од МВР.

Србаковски го признал делото, а обезбедени се потребните докази и по целосно документирање на случајот ќе биде поднесена кривична пријава до ОЈО Струга за ширење на расистички и ксенофобичен материјал преку компјутерски систем.

<!--EndFragment-->