---
title: Финска испраќа воена опрема во Украина по 17-ти пат
date: 2023-07-07T07:00:39.334Z
category: свет
featured: true
featuredImage: ../img/9-finska-isprakja.jpg
author: Вардарски
---
Финските власти веќе ја објавија 17-та транша од воена опрема за потребите на украинските вооружени сили.

Ова го објави руското издание на Би-Би-Си. Британските медиуми се повикаа на прес-службата на финското Министерство за одбрана.

Украинската армија овојпат од Хелсинки ќе добие противвоздушно оружје и артилериски гранати вредни повеќе од 100 милиони евра.

Вкупната вредност на воената опрема што Финска им ја префрли на вооружените сили од руската инвазија на Украина сега се приближува до 1,2 милијарди евра.

„Исходот од оваа војна ќе ја дефинира структурата на безбедноста во Европа, вклучително и во Финска, во наредните децении.

Затоа поддршката за Украина е составен дел од финската безбедност“, рече финскиот министер за одбрана Анти Хаканен во соопштението за печатот.