---
title: "ОЈО: За спомениците незаконски биле префрлени 56 милиони евра на Општина
  Центар"
date: 2023-06-30T16:40:53.329Z
category: македонија
featured: true
featuredImage: ../img/ojo-spomenici.jpg
author: Вардарски
---
<!--StartFragment-->

„ Станува збор за сложен предмет“, со овие зборови јавниот обвинител Љубомир Лапе ја почна пресконфернецијата на која ги соопшти деталите за истрагата која се води под кодното име „Феникс“.

<!--EndFragment--><!--StartFragment-->

„ Станува збор за сложен предмет“, со овие зборови јавниот обвинител Љубомир Лапе ја почна пресконфернецијата на која ги соопшти деталите за истрагата која се води под кодното име „Феникс“, а која опфаќа вкупно 15 физички и седум правни лица и се однесува на набавката на 11 споменици во проектот „Скопје 2014“. Истрагата го опфаќа периодот од 2007 до 2013 година, а во неа првоосомничен е поранешниот премиер Никола Груевски, а дел од истрагата се и поранешниот вицепремиер и министер за финансии, Зоран Ставрески, ексминистерката за култура Елизабета Канческа – Милевска, двајца екс градоначалници на општина Центар – Владимир Тодоровиќ и Виолета Аларова и поранешниот претседател на советот на општината Владимир Здравев. Групата се товари за злоупотреба на службената положба и перење на пари. Обвинителот Лапе рече дека осомничените искористувајќи ја својата моќ се поврзале за финансиска корист и почнале проект за изградба на споменици, при што незаконски трансферирале 57 милиони евра преку општина Центар, притоа заобиколувајќи ја парламентарната контрола за трошење на средства.

Станува збор за спомениците: „Воинот на коњ“, кој се наоѓа на плоштадот во Скопје, Цар Самоил, „Никола Карев“, Гоце Делчев, споменикот АСНОМ, лавовите и други. За нив во Македонија, како што рече обвинителот, била прикажувана голема тендерска вредност, за разлика од она што им било исплатено на подизведувачите во Италија, па од таа причина во истрагата се опфатени три правни лица од Италија и еден италијански државјанин кој ја дал понудата, иако немал фирма за дејност леење. Голем дел од оваа сума се враќала во Македонија и била подигнувана во готовина, а потоа префрлувана на сметките на други правни лица., рече обвинителот.

Истрагата за „Феникс“ е во тек, а обвинителот предмоетот го работи од 2016 година уште од времето на СЈО. Кога и дали истрагата ќе биде финализирана со обвинение засега не е познато.

<!--EndFragment-->