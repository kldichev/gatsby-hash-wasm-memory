---
title: Гутереш очекува африканските лидери да го убедат Путин барем за договорот
  за жито
date: 2023-06-17T04:15:46.388Z
category: свет
featured: true
featuredImage: ../img/6-15-guteres-afrik-lideri.jpg
author: Вардарски
---
Генералниот секретар на ОН Антонио Гутереш изјави дека се надева на позитивен исход од разговорите на рускиот претседател Владимир Путин со африканските лидери во контекст на договорот за жито, пренесе ТАСС.

Покрај тоа, Гутереш се надева дека исходот од овие преговори „ќе биде позитивен резултат“ за рускиот извоз на храна и ѓубрива.

Путин на 17 јуни во Санкт Петербург ќе разговара со африканска делегација. На 16 јуни африканската делегација ќе го посети Киев на разговори со украинското раководство.

На 7 јуни Владимир Путин и јужноафриканскиот претседател Кирил Рамафоза телефонски разговараа за африканската иницијатива за решавање на ситуацијата во Украина.

Според дипломатски извори, африканската мировна иницијатива за Украина вклучува аспекти на безбедноста на храната и прашањето за размена на затвореници, пренесе ТАСС.

Повеќето украински, руски, европски и американски политичари и меѓународни набљудувачи се скептични за изгледите за посредничка мисија на африканските лидери.

Во мировната мисија се очекуваше да бидат вклучени шест африкански земји - Египет, Замбија, Република Конго, Сенегал, Уганда и Јужна Африка. Потоа, на оваа листа беа додадени и Коморите - актуелниот претседавач со Африканската унија.

Неколку земји понудија да посредуваат за мир меѓу Русија и Украина, вклучително и Кина, чиј специјален пратеник ја обиколи Европа кон крајот на мај за да се обиде да добие поддршка за планот на Пекинг.