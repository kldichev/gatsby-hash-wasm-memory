---
title: Европската унија го усвои десеттиот пакет санкции против Русија
date: 2023-02-27T00:43:24.318Z
category: политика
featured: true
featuredImage: ../img/eu1.jpg.webp
author: Вардарски
---

Во петокот Европската унија го усвои десеттиот пакет санкции против Русија на првата годишнина од руската инвазија на Украина, соопшти шведското претседателство со ЕУ.

– Земјите членки на ЕУ заеднички ги воведоа досега најсилните и најдалекосежни санкции за да и помогнат на Украина да победи во војната, објави шведското претседателство со ЕУ на Твитер.

- ЕУ е обединета со Украина и со украинскиот народ. Ќе продолжиме да ја поддржуваме Украина, се додека е потребно, најавија тие.

Пакетот вклучува построги рестрикции за извоз на стоки со двојна употреба, мерки против субјектите кои поддржуваат војна, шират пропаганда или испорачуваат беспилотни летала што ги користи Русија, пишува Ројтерс.

Преговорите траеја подолго од планираното, главно поради тоа што Полска бараше построги регулативи за синтетичката гума од Русија, која Италија ја блокираше.

Според полски дипломат, Варшава се согласила на полесни регулативи под услов во иднина редовно да се следи увозот во ЕУ.

Санкциите ќе стапат на сила во сабота кога ќе бидат објавени во Службениот весник на ЕУ.
