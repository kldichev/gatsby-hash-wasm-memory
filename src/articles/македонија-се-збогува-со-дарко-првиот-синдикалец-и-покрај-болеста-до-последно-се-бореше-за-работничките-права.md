---
title: "МАКЕДОНИЈА СЕ ЗБОГУВА СО ДАРКО: Првиот синдикалец и покрај болеста до
  последно се бореше за работничките права"
date: 2023-06-12T09:00:32.679Z
category: македонија
featured: true
featuredImage: ../img/11-sindik-borec-d-kraj.jpg
author: Вардарски
---
<!--StartFragment-->

Македонија го изгуби еден од најголемите борци за работнички права со упокојувањето на претседателот на Сојузот на Синдикатите на Македонија. Бројни сограѓани, но и сите синдикални здруженија со посебен осврт се збогуваат со истакнатиот борец за работнички права, а воедно и пријател. 

Насловната фотографија го покажува првиот синдикалец на протестот по повод Први мај, каде е забележливо дека Димовски е со нарушено здравје, но и покрај тоа собра сили и излезе да ги бодри синдикалците и работниците во борбата за подобрување на правата на сите работници во земјава. 

На Фејсбук осамнуваат голем број постови посветени на претседателот на ССМ, и сите ја истакнуваат големината на Димовски, кој и покрај болеста која го зафати и кој веќе делуваше видно изнемоштен одлучи да излезе на протест неодамна и покрај срозеното здравје да ги бара правата на сите работници. 

\- Се простуваме од Дарко Димовски, Претседател на ССМ, сопруг, татко, пријател, колега и симбол на модерниот синдикализам, кој за жал на 45-годишна возраст ја изгуби најважната битка.

Од името на сите членови на Агро-Синдикат упатуваме длабоко и искрено сочувство до неговата фамилија и до сите кои го познаваа, лично или професионално.

Во овие турбулентни времиња, Дарко беше светла точка која беше синдикален патоказ. Ни ја врати вербата и силата за борба, нè убеди дека работите можат да се менуваат на подобро, нè сплоти...

Делевме тешки и убави моменти, меѓусебно си помагавме и полека ја враќавме вербата и солидарноста во синдикатот, и како колеги, и како пријатели и затоа е болката толку силна, што тоа повеќе нема да се случува...

НЕКА ТИ Е ВЕЧНА СЛАВА ГОЛЕМ ЧОВЕКУ!!! - напишаа од „Агро синдикатот“.

<iframe src="https://www.facebook.com/plugins/post.php?href=https%3A%2F%2Fwww.facebook.com%2Fagrosindikat%2Fposts%2Fpfbid08r8t1YZsE91mwG4N1beGyY3kebB1uAZFsWa5Yb4qv8aJ6zMwjGMfHk6byLmHvTUkl&show_text=true&width=500" width="500" height="773" style="border:none;overflow:hidden" scrolling="no" frameborder="0" allowfullscreen="true" allow="autoplay; clipboard-write; encrypted-media; picture-in-picture; web-share"></iframe>

<!--EndFragment-->