---
title: "Потпретседателка на Европскиот парламент: Не е добар сигнал кога
  Македонија ја провоцира Бугарија"
date: 2023-06-06T12:20:57.168Z
category: свет
featured: true
featuredImage: ../img/2-20-sever-prov-bg.jpg
author: Вардарски
---
<!--StartFragment-->

Потпретседателка на Европскиот парламент Евелин Регнер во интервју за бугарската телевизија ТВ Нова вели дека не е добро кога Македонија, која направила многу работи кои биле побарани од неа па дури си го сменила и името, ја провоцира Бугарија.

Австријката зборува за влезот на Бугарија во Шенген системот кој беше блокиран токму од нејзината земја.

,,Сакаме да ги отстраниме границите, а не да ставаме нови. Бугарија е дел од Европската Унија. Како што ти кажав, јас сум бранител на влезот во Шенген. Од друга страна тука е и прашањето со Македонија. Тие исполнија толку многу работи што ги побаравме од нив. Дури и го сменија името. И навистина направија многу за да ги исполнат условите. Сакам да им порачам на двете страни – Смирете се! Не е добро да се провоцирате. Не е добар сигнал кога Македонија ја провоцира Бугарија, но од друга страна можете да бидете пример и да кажете „Ајде да работиме како соседи““, вели потпретседателката на Европскиот парламент.

<!--EndFragment-->