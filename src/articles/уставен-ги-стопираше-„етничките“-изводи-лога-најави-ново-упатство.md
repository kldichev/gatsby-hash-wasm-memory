---
title: Уставен ги стопираше „етничките“ изводи, Лога најави ново упатство
date: 2023-07-05T15:30:33.445Z
category: македонија
featured: true
featuredImage: ../img/stv-sud-mat.jpg
author: Вардарски
---
<!--StartFragment-->

Новите изводи со графа за етничка припадност привремено нема да се издаваат. Уставниот суд  донесе времена мерка со која ја забрани примената на упатството на министерот за правда, Кренар Лога. Што ќе се случува со неговиот нов извод, кој го извади минатата недела и тие кои се извадени во меѓувреме, ќе се знае по оценувањето на уставноста на упатството за кое исто така денеска беше одлучено да се поведе постапка.

Одлуката е донесена со пет гласа „за“. „Против“ беа судиите Насер Ајдари и Фатмир Скендер, по расправата која и министерот Лога ја следеше од публика. Не е задоволен од одлуката,но не е ниту загрижен. Најави дека веднаш ќе изготви ново упатство.

Лога избегна да  одговори на прашањето на Телма, во кои европски држави во изводот има графа за етничка припадност. Тврди дека за многу подзаконски акти е пречекорен уставниот рок, но само неговото упатство е преиспитувано. Најави дека лично ќе ги достави сите такви акти во судот и ќе бара ист третман.

Ја нападна и екс-министерката за правда, Рената Дескоска која излезе со став дека упатството треба да се поништи, велејќи дека и самата во неколку наврати постапувала неевропски. Таа, пак, му врати на фејсбук дека, кога се нема аргументи, се користат напади и навреди. Напиша и дека, може да се оди напред само со политики засновани на точни информации и со почитување на најдобрите меѓународни практики.

<!--EndFragment-->