---
title: Руски танкер е оштетен во нападот со беспилотно летало во теснецот Керчен
date: 2023-08-06T04:00:29.046Z
category: свет
featured: true
featuredImage: ../img/6-ruski-tanker.jpg
author: Вардарски
---
Како резултат на нападот на украинските поморски беспилотни летала во Керченскиот теснец, оштетен е руски танкер со гориво. Машинскиот простор е поплавен, објави Ројтерс и тг-каналот „Внимание, вести“.

Екипажот не е сериозно повреден, неколку лица се здобиле со полесни повреди од скршено стакло.

Покрај инцидентот со танкерот, најмалку едно беспилотно летало беше соборено од противвоздушни одбранбени системи кои паднаа во областа на мостот на Крим.

Ударот на дронот врз танкерот предизвикал детонација која била видлива од полуостровот. Мостот на Крим и транспортот со траект беа во прекин на неколку часа, соопштија руските власти на Крим.

Украински разузнавачки извор за Ројтерс изјавил дека дронот со 450 килограми експлозив го погодил бродот СИГ додека превезувал гориво за руската војска во украинските територијални води.

„Тинкерот беше добро наполнет со гориво, па „огнометот“ можеше да се види оддалеку“, рекол изворот на заедничката операција на украинската морнарица и службата за безбедност.

Киев соопшти дека уништувањето на руската воена инфраструктура е критично за контраофанзивата на Украина.

Танкерот SIG испорачуваше нафта на руските војници во Сирија, изјави Владимир Рогов, официјален претставник назначен од Русија во југоисточниот украински регион Запорожје.

Соединетите Држави воведоа санкции за танкерот и неговиот сопственик во 2019 година за помагање во испораката на авионско гориво во Сирија.

Васил Маљук, шеф на украинската безбедносна служба СБУ, не го потврди директно последниот напад, но рече дека секој инцидент со руски бродови или мостот на Крим е „апсолутно логичен и ефективен чекор против непријателот“.

„Понатаму, таквите специјални операции се спроведуваат во територијалните води на Украина и се целосно легални“, рече Маљук на апликацијата за пораки Телеграм.

Рускиот координативен центар за поморско спасување во Новоросијск, цитиран од новинската агенција РИА, соопшти дека нема излевање гориво од СИГ бидејќи бродот носел само технички баласт. Во тек се работи за опоравување со два шлепери во близина.

„Танкерот SIG... претрпе дупка во моторниот простор во близина на десната водна линија како резултат на напад со поморски беспилотни летала“, се вели во соопштението на Телеграм на руската Федерална агенција за морски и речен транспорт.

Потсетуваме дека рано утринава беа пријавени нови експлозии и пукотници во реонот на Кримскиот мост.

Шефот на движењето „Ние сме заедно со Русија“, Владимир Рогов, објави дека имало експлозија и пожар во реонот на мостот на Крим.

А Олег Крјучков, „советник на шефот“ на Крим, рече дека не може да ги потврди информациите за експлозиите.

Киев објави дека однеле 3 ловци во воздух за да пресретнат воздушни цели над Азовското Море.

На 3 август Украина ја призна својата вмешаност во двата напади на мостот на Крим.

Олексиј Данилов, секретар на Советот за национална безбедност и одбрана на Украина, потврди дека украинските специјални служби биле вмешани во нападите на мостот на Крим што се случија во средината на јули и минатиот октомври.

Првата експлозија на Кримскиот мост се случи на 8 октомври 2022 година, кога три делници од патниот мост се урнаа како последица на експлозија на камион со приколка, а тешко беше оштетен и железничкиот мост.