---
title: За страдањата на Бугарите во Егејска Македонија – гробовите на Трикери
date: 2023-07-09T16:21:28.211Z
category: македонија
featured: true
featuredImage: ../img/za-stradanjata.jpg
author: Вардарски
---
<!--StartFragment-->

**Пишува: Даниела Горчева, [Фактор.бг](https://faktor.bg/bg/articles/za-stradaniyata-na-balgarite-v-egeyska-makedoniya-grobovete-na-trikeri)**

Деновиве слушав аудио снимки од интервјуата на Иван Гаџев со бугарскиот скулптор Љубомир Далчев по неговото бегство од комунистичка Бугарија во САД. На прашањето зошто Љубомир Далчев на 80 години и покрај сите почести, слава и обезбедената финансиска сигурност се решил на ваков ризичен чекор одново да го започне својот живот, скулпторот одговара со парабола за уметникот кој ниту ја слушнал ниту ја видел страшната бура надвор, бидејќи сакал само да си ги наслика цвеќињата. „Но, невремето и страшното стенкање надвор“, возбудено и со солзи во гласот додава Далчев, „ова е бугарскиот народ, неговата судбина“. Не можев да останам глув и слеп за овие страдања. Но, немав друг начин да се соочам со тоталитарната држава освен да избегам и да ја кажам вистината за страдањата на мојот народ. Затоа што внатре, мојот протест, мојот глас ќе беа задушени“.

Раскажувајќи со Иван Гаџев за детските години Љубомир Далчев ги опишува страшните денови во Солун за време на меѓусојузничката војна, кога Грците ги уапсиле сите Бугари, а многумина од нив биле фрлени во морето и се удавиле. Неговиот татко бил спасен по случајност – затоа што непосредно пред избувнувањето на меѓусојузничката војна, тој морал да оди во Софија заради работни обврски.\
\
Малтретирањето на семејството продолжило долго време, Грците секојдневно доаѓале да го бараат таткото на Далчев.

Драматичната приказна на Љубомир Далчев за страдањата на Бугарите во Солун ме потсети дека во јуни се навршија 108 години од ужасните настани на грчкиот остров Трикери

Таму, на овој пуст, безводен остров, каде што речиси и да нема вегетација, Грците без храна и вода оставиле 7 илјади бугарски цивили – Бугари од Егејска Македонија, од кои повеќето авторитетни и почитувани личности од околината на Солун. Така се дебугаризирале земјите населени со Бугари, кои останале надвор од границите на Бугарија – со масовни убиства и етничко чистење. Заедно со нив, без храна и вода биле фрлени и воените заробеници – бугарски војници кои останале живи борбите во Солун .

Како што раскажува и Љубомир Далчев, многу од солунските водачи се удавиле во морето уште пред да стигнат на островот, под подбивот на Грците. Само неколкумина од оставените на голиот остров горен од безмилосните зраци на сонцето, преживуваат и се враќаат во Бугарија.

Овие морничави и трагични настани ги опишал чешкиот новинар Владимир Сис.

Преземено од Трибуна

<!--EndFragment-->