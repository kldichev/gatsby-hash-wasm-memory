---
title: Полска откри објект, веројатно балон од Белорусија
date: 2023-05-13T22:56:43.871Z
category: свет
featured: true
featuredImage: ../img/polska-balon-belprusija.jpg
author: Вардарски
---
Министерството за одбрана на Полска на Твитер објави дека во воздушниот простор на земјата бил откриен објект кој летал од Белорусија, пренесува АП.

Оттаму претпоставуваат дека тоа е балон за набљудување. Територијалните одбранбени сили се испратени да ја пребаруваат локацијата.

Министерството за одбрана соопшти дека радарскиот контакт со објектот бил изгубен во близина на централниот град Рипин, 143 километри северозападно од главниот град Варшава.

Два други објекти влегле во полскиот воздушен простор по почетокот на руската инвазија на Украина.