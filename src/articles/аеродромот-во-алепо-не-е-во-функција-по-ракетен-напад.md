---
title: Аеродромот во Алепо не е во функција по ракетен напад
date: 2023-08-30T15:30:28.156Z
category: свет
featured: true
featuredImage: ../img/5-30-alepo.jpg
author: Вардарски
---
Израелските воздухопловни сили извршија ракетен напад врз аеродромот во Алепо. Како резултат на нападот, аеродромот бил онеспособен, соопшти Министерството за одбрана на Сирија, цитирано од Сана.

Ударот бил зададен утрово во 4.30 часот. Има оштетувања на пистата. Според Министерството за одбрана, нападот дошол од Средоземното Море.

Израел периодично вршеше напади врз цели поврзани со Иран во Сирија, каде што влијанието на Иран се зголеми среде граѓанската војна што започна во 2011 година.

Нападите се дел од ескалацијата на конфликтот со низок интензитет, чија цел е да го забави растечкото навлегување на Иран во Сирија, велат израелските воени експерти.