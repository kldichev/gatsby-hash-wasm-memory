---
title: Царината „вработи“ уште едно куче кое ќе открива дрога, оружје и пари
date: 2023-07-26T11:20:42.588Z
category: македонија
featured: true
featuredImage: ../img/carinata-vraboti-kuce.jpg
author: Вардарски
---
<!--StartFragment-->

Царинската управа денеска го спроведе последниот дел од обуката на царинското куче донирано и обучувано од страна на Германското друштво за меѓународна соработка (ГИЗ). Со ова, Царината располага со пет кучиња трагачи кои на царинските службеници им го олеснуваат секојдневното работење и учествуваат во повеќе успешни откривачки акции.



<!--EndFragment--><!--StartFragment-->

Кучето од расата лабрадор (црвена лисица), како што информираат од Царина, успешно ја завршило специјализираната обука за откривање на пари, дрога и оружје.



<!--EndFragment--><!--StartFragment-->

Директорот на Царинската управа Стефан Богоев изразил благодарност до Германското друштво за меѓународна соработка за досегашната поддршка и истакнал дека Царинската управа е подготвена за понатамошно интензивирање на соработката во овој домен бидејќи благодарение на исклучителните способности на кучињата трагачи покрај што им се олеснува работата на цариниците, значително се подобруваат и резултатите при спречување на шверц и недозволена трговија.



<!--EndFragment--><!--StartFragment-->

„Сузбивањето на организираниот криминал и сивата економија е еден од клучните приоритети на Царинската управа. Во оваа борба царинските кучиња се од особена важност и успешно се користат при спречувањето на нелегален транспорт на наркотици, оружје и пари“, се наведува во соопштението од Царинската управа.



<!--EndFragment-->