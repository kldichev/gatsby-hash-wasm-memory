---
title: Несреќа во рудник за јаглен во Кина однесе животи на 16 лица
date: 2023-09-26T12:00:01.627Z
category: свет
featured: true
featuredImage: ../img/2-jaglista.jpg
author: Вардарски
---
Шеснаесет лица загинаа во несреќа во рудник за јаглен во градот Панжу во јужната кинеска провинција Гуиџоу, јави Ројтерс.

Сите рудници за јаглен во Панжу привремено го прекинаа производството поради трагедијата. Областа има вкупен производствен капацитет од околу 52,5 милиони метрички тони годишно.

Државните власти наредија безбедносни инспекции во сите рудници и презедоа мерки за безбедно производство.

Несреќата уследи по серијата слични инциденти во рудниците за јаглен во земјата, вклучително и уривање на отворен рудник во регионот на Внатрешна Монголија во февруари, кога загинаа 53 лица.