---
title: "Украина: Борбите се жестоки, но ние напредуваме"
date: 2023-06-15T14:45:16.733Z
category: свет
featured: true
featuredImage: ../img/4-45-ukr-borb-se-zest.jpg
author: Вардарски
---
Украина објави непречен напредок во нејзината контраофанзива против руските сили по „екстремно жестоките“ борби, пренесува Ројтерс.

Во „Телеграм“ заменик-министерот за одбрана Хана Маљар посочи дека украинските акции постигнале „делумен“ успех.

Во текот на изминатиот ден, украинските војници напредуваа меѓу 200 и 500 метри во различни области во близина на малиот град Бахмут и за 300-350 метри во правец на југоисточниот град Запорожје, објави таа.

Според Маљар, борбите продолжуваат во близина на селото Макаровка во правец на јужниот пристанишен град Бердјанск. Борбите се водат во регионите Новоданиловка и Новопокровск во правец на Мариупол.

Нашите војници се движат во услови на исклучително жестоки борби, воздушна и артилериска супериорност на непријателот, посочи таа.

Во неделата, Украина соопшти дека нејзините сили ослободиле три села - Благодатное, Нескучное и Макаровка, кои се наоѓаат на периферијата на Доњецката област до Запорожјската област. Еден ден подоцна беше објавено видео на кое се гледа како војниците го креваат украинското знаме во селото Сторожевое во областа Доњецк.

Москва минатата недела потврди дека контраофанзивата започнала, но досега ја опиша како неуспешна и покажа слики од уништени американски и германски воени машини и тенкови.

Иако Кремљ допрва треба официјално да го признае украинскиот напредок, руските воени блогери потврдија дека украинските сили ги зазеле Макаровка, Благодатное и Нескучное.