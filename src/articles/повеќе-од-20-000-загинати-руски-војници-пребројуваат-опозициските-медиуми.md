---
title: Повеќе од 20.000 загинати руски војници пребројуваат опозициските медиуми
date: 2023-05-05T23:20:02.259Z
category: свет
featured: true
featuredImage: ../img/20kskskginati.png.webp
author: Вардарски
---

Руските опозициски новинари со име ја потврдија смртта на повеќе од 22 илјади паднати руски војници во Украина.

Новинарите од опозицискиот медиум „Медиазона“ и рускиот сервис на Би-Би-Си веќе долги месеци спроведуваат заеднички проект за пребројување на руските жртви. Тие собираат некролози и други пораки во отворени извори кои зборуваат за смртта на одредена личност (со име и презиме) во војната во Украина.

Во текот на изминатите четири недели, повеќе од 2.300 имиња се додадени на листата на јавно потврдени жртви - бројот на загинати сега изнесува 22.055.

Меѓу загубите најголем удел имаат затворениците од ПВК „Вагнер“ кај Бахмут - тие се повеќе од 3,7 илјади. Друга голема категорија на жртви се мобилизираните.

Се зголемува уделот на оние чија припадност кон војниците не може да се утврди.

„Повеќето од оние што ги класифицираме како „нема податоци“ очигледно не биле професионални војници пред инвазијата на Украина. Такви заклучоци може да се извлечат од нивните лични страници, како и од податоците од некрологот“, велат новинарите.

Од есента 2022 година, загинаа над 2.000 луѓе.

Новинарите веќе нагласија дека нивните пресметки не ја отсликуваат реалната слика. Не се земени предвид оние војници чија смрт не е потврдена, а тие се мнозинство.

Исто така, не се земаат предвид исчезнатите лица, кои во најголем дел всушност умреле.
