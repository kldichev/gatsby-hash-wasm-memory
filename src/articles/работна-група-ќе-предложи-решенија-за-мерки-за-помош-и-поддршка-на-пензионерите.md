---
title: Работна група ќе предложи решенија за мерки за помош и поддршка на пензионерите
date: 2023-08-15T15:34:57.918Z
category: македонија
featured: true
featuredImage: ../img/protest-penzioneri.jpg
author: Вардарски
---
<!--StartFragment-->

Формирање работна група што ќе предложи решенија кои ќе бидат одржливи во однос на утврдување на износот на минимална пензија, но и за други видови пакети мерки за помош и поддршка на пензионерите. Ова било заклучено на денешниот состанок на министерката за труд и социјална политика Јованка Тренчевска со Сојузот на здруженија на пензионери на Македонија, кој следува по вчерашниот протест на пензионери кои ѝ ги доставија своите барања на министерката во однос на зголемување на износот на пензиите и на минималната пензија. 

Како што соопшти Министерството за труд и социјална политика (МТСП), на состанокот со Тренчевска присуствувале претседателката на Сојузот, Станка Трајкова, и претседателите на здруженијата на пензионери од Прилеп, Штип и Охрид.

Работната група што ќе се формира ќе биде составена од претставници на МТСП, од Владата и Сојузот на пензионери и од  Фондот на пензиското и инвалидското осигурување. 

<!--EndFragment--><!--StartFragment-->

\-Работната група треба да работи на решенија кои ќе бидат одржливи, кои не ја нарушуваат стабилноста на Фондот на пензиското и инвалидското осигурување и кои, пред се, ги почитуваат потребите на пензионерите, информира МТСП. 

Тренчевска посочила дека во изминатиот период Методологијата за пораст на пензиите и мерките за поддршка на пензионерите кои се дел од ранливата категорија на граѓани се донесени заедно со Сојузот на пензионери.

<!--EndFragment-->