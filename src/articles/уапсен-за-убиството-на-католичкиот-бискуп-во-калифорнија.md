---
title: Уапсен за убиството на католичкиот бискуп во Калифорнија
date: 2023-02-20T22:11:08.390Z
category: свет
featured: true
featuredImage: ../img/bishop-o-connell_0.jpg.webp
---

Властите соопштија дека е уапсен осомничениот за убиството на католичкиот бискуп во надбискупијата во Лос Анџелес, кој беше смртно застрелан за време на викендот во Јужна Калифорнија, пишува abcnews.go.com.

Лицето беше уапсено за убиството на бискупот Дејвид О’Конел, кој беше пронајден во неговиот дом со прострелна рана и беше прогласен за мртов на местото на настанот, изјави заменичката на шерифот во Лос Анџелес, Лизет Фалкон. Фалкон рече дека деталите ќе бидат дадени на прес-конференција напладне по Пацифичко време.

О’Конел (69) беше убиен само неколку блокови од католичката црква Свети Џон (Јован) Виани, дел од неговата надбискупија, во Хасиенда Хајтс, неинкорпорирана заедница на околу 30 километри источно од центарот на Лос Анџелес.

О’Конел бил свештеник 45 години и бил роден во Ирска. Во 2015 година, папата Фрањо го именуваше за еден од неколкуте помошни епископи на надбискупијата.
