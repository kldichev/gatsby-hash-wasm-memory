---
title: "Ковачевски: Гласот на 8 ми септември е за глас за европска иднина!"
date: 2023-09-08T15:47:45.212Z
category: македонија
featured: true
featuredImage: ../img/kovacevski.jpg
author: Вардарски
---
<!--StartFragment-->

„На Денот на независноста упатувам порака да гледаме напред кон иднината исполнета со надеж и реална, дофатлива можност за подобар живот. “



<!--EndFragment--><!--StartFragment-->

Гласот на 8 Септември е глас за европска држава, глас за европска република, порача денеска претседателот на СДСМ и премиер, Димитар Ковачевски во обраќање по повод Денот на независноста и упати порака за обединување како општество околу европската иднина на земјата.

\-На Денот на независноста упатувам порака да гледаме напред кон иднината исполнета со надеж и реална, дофатлива можност за подобар живот. Да се фокусираме на она што не обединува како општество и како земја и да ја донесеме одлуката за уставни измени заедно. Тоа е одлука за европска иднина со која ќе се гордееме сите денеска, но ќе се гордеат и нашите деца и внуци во децениите пред нас. Гласот на 8 ми септември е глас за европска држава, глас за европска република, рече Ковачевски.

Стремежот на нашите предци, на револуционерите, партизаните, преродбениците, не бил да бидеме сами и изолирани, додаде Ковачевски.

\-Тие се бореле и сонувале силна и напредна држава, рамноправна со големите европски држави. Да може самите да одлучуваме за себе. А не други да одлучуваат за нас, да ни ја кројат судбината, денешницата и утрешнината. Затоа, гласникот на слободата од 8ми септември 1991 година бара да го чуеме гласот за иднината. Тоа е гласот за Европа, рече Ковачевски.

Пред 1 година овде пред вас ветив успешно справување со енергетската криза, тоа и го остварив. Сега ви ветувам дека следниот избран претседател на државата, на изборите наредната 2024 година ќе биде од редовите на СДСМ и токму СДСМ ќе ја формира и новата проевропска Влада, рече претседателот на СДСМ и премиер, Димитар Ковачевски.

<!--EndFragment-->