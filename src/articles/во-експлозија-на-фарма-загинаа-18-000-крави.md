---
title: Во експлозија на фарма загинаа 18.000  крави
date: 2023-04-14T22:16:25.641Z
category: свет
featured: true
featuredImage: ../img/kravibk.png.webp
author: Вардарски
---

Во експлозија на фарма во Тексас загинаа околу 18.000 молзни крави, а тешко беше повреден работник на фарма, соопштија државните власти во петокот.

Експлозијата се случи во понеделникот во млекарницата Саутфорк во округот Кастро, на околу 600 километри северозападно од Далас, изјави комесарот за земјоделство во Тексас, Сид Милер, нарекувајќи ја експлозијата „ужасен настан“.

Работничка на фарма која останала заробена во зградата по експлозијата и пожарот била спасена и пренесена во болница каде што е на лекување, соопштија властите.

– Причината за пожарот останува под истрага, изјави Милер.

- Има лекции што треба да се научат и овој пожар може да има влијание врз таа индустрија, додаде тој.

„Додека загубата на толку многу животни и имот е катастрофална... Јас сум благодарен што немаше загуби на животи“, изјави судијката на округот Кастро, Менди Гфелер, за локалниот канал NewsChannel10.
