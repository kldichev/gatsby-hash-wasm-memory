---
title: Воз во Холандија излета од шините, едно лице загина, 30 се повредени
date: 2023-04-05T00:50:02.907Z
category: свет
featured: true
featuredImage: ../img/nozpn.png.webp
author: Вардарски
---

Најмалку едно лице загина, а 30 се повредени, од кои многу потешко, кога патнички воз со околу 50 луѓе излетал од шините во раните утрински часови во Холандија, откако удрил во градежен кран, соопштија властите.

Некои патници се тешко повредени, а портпаролот на противпожарната служба за холандското радио изјави дека 19 лица се хоспитализирани, додека на други им била укажана помош на местото на настанот.

Спасувачките екипи се на местото на несреќата во Вооршотен, село во близина на Хаг.

Предниот вагон на ноќниот воз од Лајден до Хаг излета од шините и заврши во поле, објави новинската агенција АНП, повикувајќи се на Ројтерс.

Вториот вагон останал на место, додека во задниот вагон избувнал пожар кој бил изгаснат.

Според претходните извештаи, патнички воз се судрил со товарен воз.

Функционерката на холандските железници Карола Белдербос објави дека возот се судрил со кран и дека меѓу повредените има машиновозачот и двајца кондуктери.

Патнички воз се судри со товарен воз

Според претходните извештаи, патнички воз се судрил со товарен воз.

Холандските железници објавија дека железничките линии меѓу Лајден и делови од Хаг се привремено прекинати.

Јероен Виенен од компанијата за одржување на патеката Прораил изјави дека се покренати неколку истраги, а истрагата освен полицијата ја води и неговата компанија.

Тој рече дека станува збор за многу необична, но и „страшна“ несреќа и дека „Прораил“ ќе истражува зошто и како се случило за да избегне вакви несреќи во иднина.

Премиерот Марк Руте и кралското семејство, кралот Вилем-Александар и кралицата Максима изразија сочувство за жртвите.
