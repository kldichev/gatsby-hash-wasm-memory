---
title: Побарана оставка од министерката за труд и социјала и раководството на
  Здружението на пензионери Битола
date: 2023-08-16T19:00:12.315Z
category: македонија
featured: true
featuredImage: ../img/penz-bit.jpg
author: Вардарски
---
<!--StartFragment-->

На вечерашниот протест на Иницијативниот одбор за зголемување на пензиите на битолските пензионери, уште еднаш беа повторени барањата на пензионерите за одредување на минималната пензија од 18.000 денари.



<!--EndFragment--><!--StartFragment-->

На протестниот митинг за разлика од претходниот, кога пензионерите бараа линеарно зголемување на пензиите да изнесува 8.000 денари, овој пат пензионерите од митингот побараа зголемувањето да изнесува 3.500 денари.

Од протестниот митинг, на кој зборуваше екс судијата во Основниот суд Битола и поранешен адвокат Антонио Димитровски беше побарана оставка од министерката за труд и социјала, Јована Тренчевска, како и комплетното раководството на Здружението на пензионери Битола, Новаци, Могила. Притоа беше истакнато дека Иницијативниот одбор за зголемување на пензиите нема да се откаже од протестите и дека ќе протестираат секој вторник на “Магнолија” се до исполнувањето на нивните барања.

<!--EndFragment--><!--StartFragment-->

Во врска  со барањата не пензионерите од протестниот митинг со соопштение до јавноста  денеска попладне се обрати Извршниот одбор на Здружението на пензионери на Битола, Новаци и Могила.

Во сооштението се нагласува дека во врска со протестите на пензионерите со ниски пензии, Извршниот одбор на Здружението на пензионери Битола, Новаци и Могила, заедно  со  Сојузот на здруженија на пензионери  на Македонија и другите членки,  континуирано работи и се грижи за  подобрување на материјалната положба на корисниците на пензија, во соработка со надлежните државни органи.  -Како Здружение на пензионери  Битола ги поддржуваме барањата на пензионерите во делот  за донесување на минималната пензија и одредување на висината, но исто така  препорачуваме таа да биде реална, финансиски издржана, во рамките на институциите и законот, без да го наруши пензискиот фонд и редовното исплаќање на пензиите.

<!--EndFragment-->