---
title: Во рок од два месеци Иран ќе ги ослободи петте американски затвореници
date: 2023-08-22T09:00:46.427Z
category: свет
featured: true
featuredImage: ../img/11-sad-ind-lisici.jpg
author: Вардарски
---
Ослободувањето на американските затвореници во Иран ќе трае до два месеци. Ова на прес-конференција го изјави портпаролот на иранското Министерство за надворешни работи, Насер Канаани, цитиран од Ројтерс.

„Најавена е конкретна временска рамка од страна на надлежните органи и ќе бидат потребни најмногу два месеци за да се одржи овој процес“, посочи тој.

Претходно овој месец, Техеран и Вашингтон постигнаа договор според кој петте американски државјани притворени во Иран ќе бидат ослободени и 6 милијарди долари од иранските средства блокирани во Јужна Кореја ќе бидат одмрзнати.

Денеска јужнокорејските медиуми објавија дека минатата недела иранските средства замрзнати во Јужна Кореја биле префрлени на швајцарската централна банка за пренасочување кон Исламската Република.

Техеран истакна дека Вашингтон ќе ги ослободи и иранските граѓани од американските затвори.

Иран дозволил четворица уапсени Американци да го напуштат затворот Евин во Техеран во домашен притвор, информираше адвокатот на еден од нив. Пети веќе е пуштен во домашен притвор.