---
title: Поплавите и свлечиштата во Бразил однесоа повеќе од 30 животи
date: 2023-02-20T23:15:30.760Z
category: време
featured: true
featuredImage: ../img/brazill.jpg.webp
---

Во крајбрежните области на југоисточен Бразил, обилните врнежи предизвикаа поплави и лизгање на земјиштето во кои загинаа 36 лица, а неколку стотици останаа без покрив над главата, соопштија локалните власти.

Владата на сојузната држава Сао Паоло потврди дека 36 луѓе загинале, а стотици ги напуштиле своите домови или останале без покрив над главата по обилните врнежи на брегот.

Гувернерот Тарцисио де Фреитас денеска ќе се сретне со федералните власти за да ја координира помошта за луѓето погодени од трагедијата, се вели во соопштението.

Федералната влада повика неколку министерства да им помогнат на жртвите, да изградат инфраструктура и да започнат со реконструкција. Сао Паоло прогласи вонредна состојба од 180 дена во шест градови поради екстремните временски услови.

Пристаништето Сантос, најголемото во Латинска Америка, е затворено поради силни налети на ветер и бранови од повеќе од еден метар, јавија локалните медиуми.

Спасувачките служби продолжуваат да трагаат по жртви, ги обновуваат врските меѓу изолираните заедници и расчистуваат патишта, иако некои се сè уште блокирани и многу туристи не можат да дојдат на карневалот.

Бразилскиот претседател Инасио Лула да Силва објави на социјалните мрежи дека денеска ќе ги посети најтешко погодените области.

Според временската прогноза, обилните врнежи продолжуваат, јавува Ројтерс.
