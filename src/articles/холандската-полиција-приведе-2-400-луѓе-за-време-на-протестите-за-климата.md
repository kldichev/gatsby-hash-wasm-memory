---
title: Холандската полиција приведе 2.400 луѓе за време на протестите за климата
date: 2023-09-11T06:00:34.761Z
category: свет
featured: true
featuredImage: ../img/8-holand-police.jpg
author: Вардарски
---
Илјадници активисти излегоа на улиците на Холандија во знак на протест против државните субвенции за нафтената и гасната индустрија, јавува Ројтерс. Полицијата употреби водени топови за да ги растера.

Повеќе од 10.000 луѓе го блокираа сообраќајот на автопатот А12 кон административната престолнина Хаг, пркосејќи на предупредувањата од властите да не ја блокираат главната сообраќајница до седиштето на холандската влада.

Полицијата соопшти дека привела 2.400 демонстранти, меѓу кои и малолетници. Нема извештаи за жртви.

Организатор на протестот е еколошкото движење Extinction Rebellion. Тие најавија дека протестите ќе продолжат се додека холандската влада не престане да користи јавни средства за субвенционирање на индустријата за фосилни горива.

„Морињата се креваат, па и ние“, скандира толпата во која има деца и постари лица.