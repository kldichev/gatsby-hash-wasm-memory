---
title: Кси Џинпинг испраќа емисари во Украина
date: 2023-04-26T21:48:36.095Z
category: свет
featured: true
featuredImage: ../img/dasjkdkasj3223.png.webp
author: Вардарски
---

Кина ќе испрати специјални претставници во Украина и ќе разговара со сите земји за да се реши тамошната криза, му рекол претседателот Си Џинпинг на својот украински колега во средата, објавија кинеските државни медиуми, цитирани од Ројтерс.

Кинескиот претседател го изјави ова за време на телефонскиот разговор со украинскиот претседател Володимир Зеленски, јави државната телевизија CCTV.

Кина ќе се фокусира на промовирање мировни разговори и ќе вложи напори за прекин на огнот што е можно поскоро, му рекол Кси на Зеленски, според извештајот.

Кси на почетокот на април рече дека е подготвен да разговара со Зеленски. Зеленски постојано бараше од Кси да се сретне со него, вклучително и откако кинескиот лидер го посети рускиот претседател Владимир Путин во Москва минатиот месец.

Пекинг неодамна стана центар на дипломатски активности, особено по реизборот на Си Џинпинг за претседател на земјата за трет мандат без преседан.

Кина предложи план за мир во Украина, а Кси Џинпинг ја посети Москва. Набргу потоа, францускиот претседател Емануел Макрон заедно со претседателката на Европската комисија Урсула фон дер Лајен го посетија Пекинг, а потоа и германската министерка за надворешни работи Аналена Бербок во главниот град на Кина.

Пекинг се покажа како вешт посредник и успеа да помогне да се здружат две традиционално непријателски земји на Блискиот Исток - Саудиска Арабија и Иран.

Бразилскиот претседател Лула да Силва ја оствари својата прва посета во неговиот нов мандат на Пекинг, а Шангајската организација за соработка се прошири и ја вклучи Саудиска Арабија.
