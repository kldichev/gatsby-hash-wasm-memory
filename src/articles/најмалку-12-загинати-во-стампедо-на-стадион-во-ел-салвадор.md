---
title: Најмалку 12 загинати во стампедо на стадион во Ел Салвадор
date: 2023-05-21T23:26:28.542Z
category: свет
featured: true
featuredImage: ../img/12naj-malku-zaginati.jpg
author: Вардарски
---
Најмалку 12 лица загинаа, а неутврден број се повредени во стампедо на фудбалски стадион во Ел Салвадор во саботата, соопшти владата на оваа централноамериканска земја, пренесе Ројтерс.

Во саботата вечерта, клубовите Алијанца и Депортиво одиграа четвртфинален натпревар на стадионот Кускатлан ​​во главниот град Сан Салвадор.

Натпреварот беше прекинат откако изби стампедо на стадионот кој има капацитет од повеќе од 44.000 навивачи.

„Салвадорската фудбалска федерација длабоко жали за настаните што се случија на стадионот Кускатлан“, напиша организацијата на Твитер. „Исто така, ја изразуваме нашата солидарност со роднините на погодените и оние кои загинаа во овој инцидент.

Изданието додава дека организацијата веднаш ќе побара извештај за инцидентот.