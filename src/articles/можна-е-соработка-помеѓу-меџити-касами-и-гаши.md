---
title: Можна е соработка помеѓу Меџити, Касами и Гаши
date: 2023-07-24T17:00:04.752Z
category: македонија
featured: true
featuredImage: ../img/moz-sorb-md.jpg
author: Вардарски
---
<!--StartFragment-->

Лидерите на Алтернатива и Беса, Африм Гаши и Биљал Касами денеска ќе се сретнат со Изет Меџити, кој неодамна најави дека ќе формира ново политичко движење во кое веќе се вклучени тројца пратеници од редовите на ДУИ, потврди за МИА Меџити.

На заедничка маса, Меџити, Касами и Гаши се очекува да ги стават заедничките цели и ќе ги разгледуваат можностите за соработка.

Веќе неколку месеци на маса е ставена точката за окрупнување на албанскиот опозициски блок. Целта е обединување против ДУИ оти сметаат дека тамошните функционери се грижат само за нив, но не и за граѓаните.

Како што нагласуваат од Алтернатива за МИА, по завршување на средбата медиумите ќе бидат информирани преку соопштение.

Претседателот на Движењето „Беса“, Биљал Касами минатата недела најави дека ќе соработува во поширок опозициски блок и со Изет Меџити, кого го чека да формира партија. Според Касами, можно е опозиционерите да имаат заедничка листа.

<!--EndFragment-->