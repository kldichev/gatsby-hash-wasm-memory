---
title: Папскиот пратеник за мир оди во посета на Москва
date: 2023-06-28T18:45:20.017Z
category: свет
featured: true
featuredImage: ../img/8-45-pol-prat-mir-mosk.jpg
author: Вардарски
---
Италијанскиот кардинал задолжен од папата Франциско да се обиде да помогне да се стави крај на војната во Украина, оваа недела ќе ја посети Москва, пренесува Ројтерс.

Ватикан прецизира дека кардиналот Матео Зупи ќе престојува во руската престолнина во наредните денови. Главната цел на иницијативата е да се поттикнат хуманитарни гестови кои можат да придонесат за олеснување на разрешувањето на моменталната трагична ситуација и изнаоѓање начини за постигнување праведен мир.

Спомнувањето на „хуманитарните гестови“ во изјавата на Ватикан е упатување на барањето на Киев, Ватикан да помогне во враќањето на украинските деца. Според Киев, речиси 19.500 деца биле однесени во Русија или на Крим окупиран од Русија од февруари 2022 година.

Сепак, не е јасно со кого ќе се сретне кардиналот во Москва. Доколку Зупи (67) се сретне со рускиот претседател Владимир Путин, тој ќе биде еден од првите странци што ќе го стори тоа по завршувањето на бунтот на Вагнер.

Можно е Жупи да се сретнал со патријархот Кирил, поглаварот на Руската православна црква. Патријархот Кирил е близок сојузник на Путин и целосно ја поддржува руската инвазија на Украина како бедем против Западот.