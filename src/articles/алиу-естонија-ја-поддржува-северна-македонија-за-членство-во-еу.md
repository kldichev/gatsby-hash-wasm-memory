---
title: "Алиу: Естонија ја поддржува Северна Македонија за членство во ЕУ"
date: 2023-09-05T18:07:50.006Z
category: македонија
featured: true
featuredImage: ../img/est-eu-1.jpg
author: Вардарски
---
<!--StartFragment-->

Поддршката на Естонија за Северна Македонија на патот кон Европската Унија е важен знак на солидарност и соработка меѓу земјите од Западен Балкан и другите европски земји, смета министерот за информатичко општество и администрација, Азир Алиу.

Тој е во службена посета во Естонија, во рамките на Дигиталниот самит во Талин (Talinn Digital Summit), каде секоја година се собираат лидери од целиот свет, за размена на перспективи и создавање идеи за тековните и идните предизвици.

Како што соопштија вечерва од МИОА, Алиу заедно со премиерот Димитар Ковачевски, се сретнал со премиерката на Естонија, Каја Калас.

<!--EndFragment--><!--StartFragment-->

Министерот изјавил дека Естонија продолжува да ја поддржува Северна Македонија за членство во ЕУ.

– Со премиерката Калас разговаравме за многу добрите односи, унапредувањето на соработката на различни области, со посебен акцент на дигиталното управување и ставовите на двете влади кон развојот и безбедноста на европскиот континент. Поддршката на Естонија за Северна Македонија на патот кон Европската Унија е важен знак на солидарност и соработка меѓу земјите од Западен Балкан и другите европски земји. Оваа поддршка е многу важна во евроинтеграцискиот процес на нашата земја, истакнува Алиу.

<!--EndFragment-->