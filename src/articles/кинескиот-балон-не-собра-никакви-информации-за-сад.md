---
title: Кинескиот балон не собра никакви информации за САД
date: 2023-07-01T10:00:37.353Z
category: свет
featured: true
featuredImage: ../img/12-kin-bal-sad.jpg
author: Вардарски
---
Кинескиот балон што го премина копното на САД од Алјаска до источниот брег во февруари не собра никакви информации, соопшти Пентагон, цитиран од Би-Би-Си.

Соединетите Американски Држави „презедоа чекори за да ги ублажат“ разузнавачките информации што можеби ги собрал осомничениот шпионски балон, изјавија вчера официјални лица.

Остатоците собрани од балонот откако тој паднал ги анализираат американските разузнавачки служби.

Инцидентот предизвика тензии меѓу САД и Кина.

Портпаролот на Пентагон, бригадниот генерал Пет Рајдер рече дека САД се „свесни дека балонот има способност за собирање разузнавачки информации“.

Сепак, нашата проценка е дека тој не собрал додека летал над САД, истакна тој.

Тој рече дека напорите на Вашингтон да го намали секое собирање разузнавачки информации „придонело“ за неуспехот на балонот да собира чувствителни податоци.

Рајдер не го потврди извештајот на Wall Street Journal дека на балонот е пронајдена американска опрема, но истакна дека во минатото кинеските беспилотни летала користеле готова американска опрема.

Во февруари, балонот леташе над САД и Канада една недела пред да биде соборен од борбен авион во близина на брегот на Атлантикот по наредба на претседателот Џо Бајден.