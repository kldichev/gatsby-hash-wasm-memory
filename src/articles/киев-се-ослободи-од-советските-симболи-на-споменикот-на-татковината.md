---
title: Киев се ослободи од советските симболи на споменикот на татковината
date: 2023-08-07T08:00:30.930Z
category: свет
featured: true
featuredImage: ../img/10-kiev-se-so.jpg
author: Вардарски
---
Украина успешно го демонтира грбот на СССР од култниот споменик на татковината во Киев и го постави националниот трозабец.

Ова е еден од најистакнатите примери за отцепување од минатото и влијанието на Москва, пренесува Ројтерс.

Споменикот, висок 62 метри, е изграден во 1981 година на врвот на еден рид на десниот брег на реката Днепар. Статуата на жена воин, свртена строго кон исток, во десната рака држи меч од 16 метри и во левата 8 метри долг штит.

Првично, штитот го носеше грбот на Советскиот Сојуз - вкрстен чекан и срп опкружен со класови од пченица. Украина на крајот на јули демонтираше делови од грбот, а денеска заврши со поставувањето на 500 килограми тешкиот трозач на штитот.

Низ Украина, стотици статуи на руски поети и советски генерали беа соборени или обезличени, а јавните уметнички и пропагандни мурали беа покриени или отстранети.

Илјадници улици и десетици градови и села беа преименувани. Улиците и плоштадите кои претходно беа именувани по советските партиски лидери или генерали добиваа имиња поврзани со националната историја, истакнати Украинци или пријатели на украинскиот народ како што е починатиот американски сенатор Џон Мекејн.