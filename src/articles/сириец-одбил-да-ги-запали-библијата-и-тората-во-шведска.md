---
title: Сириец одбил да ги запали Библијата и Тората во Шведска
date: 2023-07-16T07:30:02.195Z
category: свет
featured: true
featuredImage: ../img/9-30-siriec-odbil.jpg
author: Вардарски
---
32-годишен маж остро осуден од Израел за плановите за палење на Тора во шведскиот главен град Стокхолм изјави во саботата дека нема да продолжи со својот протест, пренесува АФП.

Тој објасни дека неговата намера била всушност да ги разоткрие оние кои палат свети книги како Куранот во скандинавската земја.

Шведската полиција во петокот соопшти дека дала дозвола за протест кој требаше да вклучува палење на Тора и Библии пред израелската амбасада во Стокхолм. Израелскиот претседател Исак Херцог беше еден од неколкуте израелски претставници и еврејски организации кои веднаш ја осудија одлуката.

Ахмад А., организаторот на демонстрациите, објасни дека неговата цел всушност не била да ги запали светите книги, туку да ги критикува луѓето кои во последните месеци палеле Курани во Шведска - нешто што шведскиот закон не го забранува.

„Ова е одговор на луѓето кои го палат Куранот. Сакам да покажам дека слободата на изразување има граници кои мора да се земат предвид, објасни жителот со сириско потекло. Сакам да покажам дека мора да се почитуваме, дека живееме Во едно општество.

Потсетуваме, минатата недела шведската полиција доби три барања за одржување демонстрации во Стокхолм и Хелсингборг со палење на верски книги. Една од нив е за акција за палење на Куранот пред џамијата во Стокхолм, која организаторите сакаат да се одржи „што поскоро“.

Претходно оваа недела, Шведска ја запали Повелбата на НАТО наместо Куранот.