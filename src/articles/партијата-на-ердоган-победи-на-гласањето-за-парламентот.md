---
title: Партијата на Ердоган победи на гласањето за парламентот
date: 2023-05-14T23:45:30.456Z
category: свет
featured: true
featuredImage: ../img/erdogan-pob-parlament.jpg
author: Вардарски
---
„Народна алијанса“, во која е вклучена и турската владејачка Партија на правдата и развојот, предводена од претседателот Реџеп Таип Ердоган, освои околу 52 отсто од гласовите на парламентарните избори по пребројани околу 58 отсто од гласачките ливчиња. Ова го пренесе агенцијата Анадолија.

На овој начин Ердоган обезбеди 273 места во парламентот, се вели во соопштението.

Опозициската Национална алијанса, составена од шест партии, освои околу 33 отсто од гласовите, што значи 167 места во парламентот.

Сојузот на труд и слобода е на трето место со 8,96% од гласовите и 58 пратенички места.

Во турскиот парламент има вкупно 600 места.

За нив се борат 24 политички партии и 151 независен кандидат. Пред актуелните избори 53,7 отсто од парламентот имаше Народната алијанса, а 33,9 отсто Националната алијанса.