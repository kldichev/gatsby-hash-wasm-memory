---
title: Експлозија во руската нафтена рафинерија Куибишев
date: 2023-07-29T13:00:38.887Z
category: свет
featured: true
featuredImage: ../img/3-eksp-rus-naft-raf.jpg
author: Вардарски
---
Пратеникот на изборната единица Самара на Државната дума на Сојузното собрание на Русија, Александар Хинштајн, во петокот на својот профил на Телеграм напиша дека дошло до експлозија во нафтената рафинерија Кујбишев, пренесува и „Украинска правда“.

Хинштајн рече дека според прелиминарните извештаи „поставена е експлозивна направа“.

Тој додаде дека засега нема информации за повредени или загинати лица.

Не така одамна, Василиј Голубев, гувернер на руската Ростовска област, која граничи со Украина, откри дека ракета експлодирала во близина на кафуле лоцирано во центарот на пристанишниот град на Азовското Море.

Телеграмскиот канал „База“, без да ги именува своите извори, јавува дека експлозијата во областа Самара ја извршил вработен во објектот. Тој поставил импровизирана експлозивна направа во напуштената зграда на една од работилниците.

Мажот, кој работел во рафинеријата за нафта како електричар, влегол со пакет и заминал без него. Според првичните податоци, тој ја подметнал во една од зградите, а подметната експлозивна направа била со големина од 20 на 40 сантиметри. Судејќи според снимките од безбедносните камери, последен си заминал работникот.

Според прелиминарните податоци, по експлозијата мажот се обидел да замине за Казахстан, но бил задржан на граница.

Според База, се работи за 42-годишниот Сергеј О., родум од Украина. Мажот е роден во украинскиот град Изјаслав, но живеел и бил регистриран во Тјумен (Русија)