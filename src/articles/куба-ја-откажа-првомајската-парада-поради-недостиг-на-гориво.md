---
title: Куба ја откажа првомајската парада поради недостиг на гориво
date: 2023-05-01T00:02:36.709Z
category: свет
featured: true
featuredImage: ../img/kdjsakjdaskj31231.png.webp
author: Вардарски
---

Куба за прв пат по револуцијата во 1959 година ја откажа традиционалната првомајска парада поради економски причини, имено - акутен недостиг на гориво, јави Би-Би-Си.

Секоја година, стотици илјади луѓе пристигнуваат со автобуси од целиот остров за да го наполнат плоштадот на револуцијата во Хавана на Меѓународниот ден на трудот.

Во последните недели на бензинските пумпи се формираа долги колони, а во некои случаи возачите чекаат со денови.

Додека Куба има пристап до сирова нафта со низок степен, островот што го санкционира САД нема капацитети за нејзина обработка.

Во последниве години, испораките на висококвалитетна сурова нафта од најголемиот снабдувач со гориво на Куба, Венецуела, се намалија за 50%.

Комунистичката влада на Куба тврди дека нејзиниот модел на владеење е најдобар за земјата и за проблемите ги обвинува долготрајните американски санкции.

Досега, Првомајската парада е откажана само во 2020 и 2021 година поради пандемијата на Ковид.
