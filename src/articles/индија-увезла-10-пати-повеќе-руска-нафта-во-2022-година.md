---
title: Индија увезла 10 пати повеќе руска нафта во 2022 година.
date: 2023-05-12T00:18:10.448Z
category: свет
featured: true
featuredImage: ../img/indija-uvezla-po.jpg
author: Вардарски
---
Индискиот увоз на руска нафта се зголеми за десет пати минатата година. Ова го пренесува Би-Би-Си, повикувајќи се на индискиот државен заемодавач Bank of Baroda.

Податоците покажаа дека третата по големина економија во Азија заштедила околу 5 милијарди долари бидејќи го зголемила купувањето на сурова нафта од Москва. Ова доаѓа во услови на намален увоз од западните земји по руската инвазија на Украина.

Русија продава енергетски суровини со попуст на земји како Кина и Индија. Индија е трет најголем увозник на нафта во светот.

Во 2021 година, руската нафта сочинуваше само 2% од годишниот увоз на сурова нафта во Индија. Таа бројка сега изнесува речиси 20 проценти. Откупот на нафта од Русија во последната финансиска година и заштедил околу 89 долари за тон сурова нафта, покажуваат податоците.

И покрај притисокот од САД и Европа, Индија одби да се придржува до западните санкции за рускиот увоз. Њу Делхи исто така не ја осуди руската инвазија на Украина.

Индија ги бранеше своите набавки на нафта, велејќи дека како земја зависна од увоз на енергија и со милиони кои живеат во сиромаштија, не може да си дозволи да плаќа повисоки цени.

Потсетуваме дека на почетокот на годината индискиот увоз на руска нафта достигна рекордно ниво.