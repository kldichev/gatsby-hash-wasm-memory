---
title: Почина Ферид Мурад – нобеловец по медицинска физиологија со потекло од
  Македонија
date: 2023-09-06T12:36:49.731Z
category: македонија
featured: true
featuredImage: ../img/ferid-murad.jpg
author: Вардарски
---
<!--StartFragment-->

Почина светски познатиот лекар, по потекло од Македонија, кој во своето работење стекна светско реноме и кој во 1998 година ја доби Нобеловата награда за медицина и физиологија.

Мурад е награден со најголемото признание за откривање на улогата на азотниот оскид на кардиоваскуларниот систем, што денеска наоѓа голема примена во медицината.

Како професор по медицина и здравствени науки во Универзитетот Џорџ Вашингтон, Мурад добил и многу други награди, меѓу кои Наградата за основни медицински истражувања „Алберт и Мари Ласкер“, Наградата „Циба“ на Американското друштво за срце и Наградата „Бахтер“ за истакнати истражувања во биомедицински науки од Друштвото на американските колеџи по медицина.

Беше член на повеќе меѓународни здруженија и асоцијации. Објавил повеќе книги и статии во реномирани светски списанија.

Мурад е роден во Вајтинг во американската сојузна држава Индијана во 1936 година. Неговиот татко бил доселеник од Гостивар, а мајка Американка. Докторирал во Кливленд, а потоа предавал на медицинското училиште на Универзитетот на Вирџинија. Од 1981 продолжил со своите истражувања на универзитетите во Стенфорд и Хјустон.

Неговото име го носи гостиварската болница, а е и почесен доктор за науки на Државниот универзитет во Тетово.

<!--EndFragment-->