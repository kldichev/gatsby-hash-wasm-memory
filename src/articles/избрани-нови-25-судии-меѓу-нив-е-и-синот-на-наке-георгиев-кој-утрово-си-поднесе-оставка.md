---
title: Избрани нови 25 судии, меѓу нив е и синот на Наке Георгиев, кој утрово си
  поднесе оставка
date: 2023-07-25T15:53:17.409Z
category: македонија
featured: true
featuredImage: ../img/sud-sov.jpg
author: Вардарски
---
<!--StartFragment-->

Судскиот Совет денеска избра вкупно 25 судии за повеќе основни судии како и за Основен Кривичен суд – Скопје.

По првиот Оглас од Службен весник на РСМ бр.73/23 беа избрани тројца судии во Основниот суд Битола и тоа судиите Петар Чаловски, Елена Жоровска и Горан Димовски. Во Основниот суд Свети Николе беше избрана Драгана Илиоска, во Основниот суд Струмица Катерина Тодорова, а во Основниот суд Тетово, Бојана Тоиќ и Муса Реџеп.

По огласот објавен во Службен весник на РСМ бр.112/23 беше избран уште еден судија во Основниот суд Битола, односно Иван Колевски, осум во Основниот граѓански суд Скопје и тоа Кристијан Митревски, Симона Бубевска Муцунски, Лилјана Костојчиноска, Драган Петрушевски, Маја Катариниќ, Андреа Апостоловска Малиноска, Машкули Пајтин и Јованов Јордан. Во Основниот кривичен суд Скопје беа избрани седум судии, односно Марија Беговиќ, Биљана Смаќоска, Драгана Исакоска, Драган Јосифовски, Ахмет Идризи, Фросина Стојаноска, Кирил Георгиев и двајца во Основниот суд Струмица-  Билјана Иванова и Костадин Ѓорѓиев.

Судијата кој беше избран во Основниот кривичен суд Скопје, Кирил Георгиев, е син на членот на Судскиот Совет, Наке Георгиев, кој утрово поднесе оставка од функцијата во Советот.

<!--EndFragment-->