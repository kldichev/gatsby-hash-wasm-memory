---
title: "Порано Заев, сега Мицкоски ја посакува ДУИ во опозиција! – Ахмети во
  2020 изјави: Нема да ја доживеат таа радост"
date: 2023-06-06T09:30:44.549Z
category: македонија
featured: true
featuredImage: ../img/11-30-porano-zaev-nema-ahmeti-op.jpg
author: Вардарски
---
<!--StartFragment-->

Денеска, лидерот на ВМРО-ДПМНЕ порача дека треба да се препознае овој историски момент за понудена рака за обединување на македонското ткиво и за заедништво на македонскиот блок кој постојано губи овие 32 години.

Лидерот на ВМРО-ДПМНЕ, Христијан Мицкоски, вечерва на партиска трибина во Велес зборуваше пошироко за идејата за формирање пакт за национално и државно единство во кое ќе нема место за ДУИ, која 20 години е на власт во земјава.

„Ќе направам сè за ДУИ да оди во опозиција и подготвен сум да направам пакт за национално и државно единство со сите некриминализирани сегменти во државата од која било провениенција, само за ДУИ после 20 години власт да оди во опозиција” рече Мицкоски.

Истото го изјавуваше и Заев пред изборите во јули 2020 година. Заев во поголемиот дел од изборната кампања бараше Албанците да гласаат против ДУИ, но после изборите направи повторно коалиција со ДУИ.

Ахмети, во јули, пред изборите во 2020, изјави дека не само Заев, туку сите други политичари кои посакуваат ДУИ да оди во опозиција ќе зажалат, и нема да ја доживеат таа радост.

<!--EndFragment-->