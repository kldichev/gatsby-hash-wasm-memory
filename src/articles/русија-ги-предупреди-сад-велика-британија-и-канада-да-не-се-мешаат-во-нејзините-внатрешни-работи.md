---
title: Русија ги предупреди САД, Велика Британија и Канада да не се мешаат во
  нејзините внатрешни работи
date: 2023-04-18T22:53:39.739Z
category: свет
featured: true
featuredImage: ../img/diplrus.png.webp
author: Вардарски
---

Москва ги повика амбасадорите на САД, Велика Британија и Канада поради мешање во внатрешните работи на Русија, пренесува ТАСС.

„Амбасадорите на САД, Велика Британија и Канада се повикани во Министерството за надворешни работи поради грубо мешање во внатрешните работи на Русија и дејствија некомпатибилни со дипломатскиот статус“, се вели во соопштението на Министерството.

Претходно портпаролката на руското Министерство за надворешни работи Марија Захарова ги критикуваше изјавите на тројцата амбасадори во врска со пресудата во случајот на новинарот Владимир Кара-Мурза (означен како странски агент) како директно мешање во внатрешните работи на Русија.

Рускиот дипломат нагласи дека Москва ги смета за неприфатливи коментарите на британската амбасадорка во Москва, Дебора Бронерт и го предупреди Лондон да не ги политизира меѓународните прашања за човековите права.

Захарова, исто така, ги опиша повиците на амбасадорите на САД и Канада за ослободување на Кара-Мурза како „врвот на цинизмот“ и ги истакна грубите кршења на човековите права и прогонот на дисидентите во нивните земји.

Потегот на руското Министерство за надворешни работи доаѓа во позадина на состанокот на Г-7 во Јапонија, кој дополнително ги влоши тензиите меѓу Москва и Западот.

Русија ги критикуваше забелешките на групата за нејзините акции во Украина, на која и се придружи Кина, која ги нарече Г7 „арогантни“ поради осудата на маневрите на Пекинг над Тајван.
