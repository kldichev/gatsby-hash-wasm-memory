---
title: Слабостите во складирањето и архивирањето на податоците влијаат на
  правата од пензиското и инвалидското осигурување
date: 2023-03-29T01:02:44.643Z
category: македонија
featured: true
featuredImage: ../img/fondzrr.png.webp
author: Вардарски
---

Државните ревизори констатирале големи недостатоци во финансиските извештаи на Фондот за пензиско и инвалидско осигурување (ФПИО) за 2021 година. Според ревизорскиот извештај, имало погрешно постапување со стручниот кадар, грешки во пресметките на пензиите и недостиг на средства за исплата. Слабо беше оценето и чувањето и архивирањето на податоците во регистарот, а не можеше да се потврди веродостојноста и комплетноста на податоците за остварување на правата од пензиско инвалидско осигурување. Понатаму, граѓаните-должници не можеа целосно да ги остварат своите права од пензиско и инвалидско осигурување поради недостиг на соодветни податоци за вработување и регистрација. И покрај зголемувањето на приходите во 2021 година, тие сè уште не се доволни за покривање на вкупните трошоци за исплата на пензии, трансфери во вториот пензиски столб и социјални надоместоци за инвалиди. Ревизорите констатираа дека немањето стручен и обучен кадар и постојаниот одлив на вработени од секторот за ИТ во ФПИОМ имаат значително влијание врз целокупното работење на институцијата. Како резултат на тоа, финансиското работење на Фондот ќе продолжи да биде оптоварено со актуелниот проблем на зголемен дефицит, кој се покрива со трансфери од државниот буџет. Ревизорите препорачуваат Фондот да работи со надлежните институции за да обезбеди потребни кадровски капацитети за непречено функционирање на единицата за внатрешна ревизија и секторот за ИТ, развивање на капацитети за актуарско и пензиско предвидување и донесување законски решенија кои ќе придонесат за намалување на износот на пари за исплата на трошоци за социјални надоместоци.
