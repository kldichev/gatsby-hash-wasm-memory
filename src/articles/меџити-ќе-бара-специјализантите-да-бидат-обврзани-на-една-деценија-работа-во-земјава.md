---
title: Меџити ќе бара специјализантите да бидат обврзани на една деценија работа
  во земјава
date: 2023-08-25T19:41:30.912Z
category: македонија
featured: true
featuredImage: ../img/lekari.jpg
author: Вардарски
---
<!--StartFragment-->

Специјализантите да не бегаат на работа во странство и државата да има придобивки од нивното образование. Министерот за здравство Меџити е јасен во своите намери – лично ќе побара лекарите наместо пет, да бидат обврзани да работат една деценија во Македонија по завршувањето на специјализациите.

Законските прописи сега ги обврзуваат тазе завршените специјализанти на половина од тоа, пет години работа во земјава.

<!--EndFragment--><!--StartFragment-->

Миграцијата не се спречува вака, туку со вработување на младите лекари, дефиниран кариерен пат, редовна исплата на надоместоци и дежурства.

Од тоа да се почне, а потоа да се бара лојалност од лекарите-специјализанти, порачува доктор Божидар Кочоски од Асоцијацијата на специјализанти и млади лекари.

<!--EndFragment--><!--StartFragment-->

Властите веќе подолг период најавуваат и нови вработувања на лекари, но и повисоки плати.

Од друга страна, лекарите велат – периодот од шест години специјализација само им прави противуслуга на здравствените установи, особено кога имаме недостаток на одредени специјалности и миграција на персоналот.

<!--EndFragment-->