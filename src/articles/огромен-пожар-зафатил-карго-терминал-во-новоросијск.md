---
title: Огромен пожар зафатил карго терминал во Новоросијск
date: 2023-08-20T06:30:10.896Z
category: свет
featured: true
featuredImage: ../img/8-30-novorisk-pozarnik.jpg
author: Вардарски
---
Видеата кои кружат на социјалните мрежи покажуваат дека голем пожар зафатил карго терминал во Новоросијск, пристанишен град на Црното Море во јужна Русија, објави Newsweek.

Пожарот се прошири на површина од 1.300 квадратни метри, јави руската државна новинска агенција РИА Новости, објавувајќи видео од инцидентот на кое се гледаат запалени контејнери и небо исполнето со црн чад.

Тоа е последниот во серијата мистериозни пожари што избувнаа во Русија од почетокот на целосната инвазија на руската војска врз Украина во февруари 2022 година.

Рускиот телеграмски канал SHOT, исто така, објави снимка од местото на настанот, велејќи дека службите за итни случаи биле известени за пожарот веднаш по 9 часот по локално време.

Локалните медиуми објавија дека 42 пожарникари и 14 парчиња опрема работат на гаснење на пожарот. Нема информации за жртви.

Русија ја обвинува Украина за нападите со беспилотни летала во земјата, иако Киев официјално не ја презеде одговорноста. Последниот ваков напад е од оваа ноќ, кога беспилотно летало по трет пат во последниот месец стигна до главниот град на Руската Федерација, Москва.

Потсетуваме дека рано во петокот, 4 август, украинските поморски дронови нападнаа руска поморска база во близина на црноморското пристаниште Новоросијск. Како резултат на нападот, десантниот брод „Оленегорски Горњак“ претрпел голема штета.

Малку подоцна, како резултат на нападот на дронови на украинската морнарица во Керченскиот теснец, беше оштетен руски танкер за гориво.

<!--StartFragment-->

<blockquote class="twitter-tweet"><p lang="en" dir="ltr">A major fire broke out at the Russian sea port of Novorossiysk. The container terminal is on fire.<br><br>Source: <a href="https://t.co/8xZE1P6eCZ">https://t.co/8xZE1P6eCZ</a><a href="https://twitter.com/hashtag/Novorossiysk?src=hash&amp;ref_src=twsrc%5Etfw">#Novorossiysk</a> <a href="https://t.co/wOayQrhQAZ">pic.twitter.com/wOayQrhQAZ</a></p>&mdash; (((Tendar))) (@Tendar) <a href="https://twitter.com/Tendar/status/1692446302746136836?ref_src=twsrc%5Etfw">August 18, 2023</a></blockquote> <script async src="https://platform.twitter.com/widgets.js" charset="utf-8"></script>

<!--EndFragment-->