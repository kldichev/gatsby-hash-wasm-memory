---
title: Шојгу ги проверува беспилотните летала, ракетите и воздушната одбрана во Иран
date: 2023-09-21T18:30:46.367Z
category: свет
featured: true
featuredImage: ../img/8-30-sojgu.jpg
author: Вардарски
---
Рускиот министер за одбрана Сергеј Шојгу во средата ја посети изложбата на воздухопловните сили на Корпусот на гардата на Исламската револуција на Иран. Тој се запознал со проектили, беспилотни летала, како и со системи за противвоздушна одбрана од Иран, се вели во соопштението на руското Министерство за одбрана, цитирано од Би-Би-Си.

Русија употреби ирански нападни беспилотни летала Шахед-136/131 за да ја нападне Украина, но сепак го негира овој факт. Руски извори овие дронови ги нарекуваат „Геран“.

Пред еден ден Шојгу пристигна во Техеран на разговори со иранското воено раководство.

Во август, Вашингтон пост напиша дека Русија сака да произведе шест илјади ирански модели на беспилотни летала во фабрика во Елабуга (Татарстан).

Ноќта во средата Украина повторно беше нападната од камиказе беспилотни летала Шахед-136/131. Украинските воздухопловни сили изброиле до 24 беспилотни летала, од кои 17 се соборени. Нафтена рафинерија во Кременчуг е оштетена од напад со дрон, објави гувернерот на регионот Полтава.