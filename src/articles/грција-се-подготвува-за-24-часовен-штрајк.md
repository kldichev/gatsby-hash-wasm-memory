---
title: Грција се подготвува за 24-часовен штрајк
date: 2023-05-01T00:00:13.591Z
category: свет
featured: true
featuredImage: ../img/24grkjstjk.png.webp
author: Вардарски
---

Синдикатите во Грција се подготвуваат за национален протест на утрешниот Меѓународен ден на трудот - 1 мај, информираат од БНР.

Во рамките на 24-часовен штрајк се очекува да биде блокиран транспортот низ државата. Во овој поглед нема да сообраќаат и возовите и јавниот превоз, како и траектите.

Ќе бидат затворени и продавниците, а се очекува да бидат отворени само рестораните и кафулињата.

Во центарот на грчките градови се очекува да има демонстрации за одбрана на работничките права, поради што полицијата таму ќе го запре движењето на автомобилите.

Протестите доаѓаат во време на растечкото социјално незадоволство против владините политики и пред планираните парламентарни избори во Грција на 21 мај.
