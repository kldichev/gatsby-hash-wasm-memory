---
title: Од понеделник опозицијата во Ерменија започна масовни протести
date: 2023-09-26T08:30:39.776Z
category: свет
featured: true
featuredImage: ../img/10-30-pol-.jpg
author: Вардарски
---
Почнувајќи од понеделник, ерменската опозиција ќе блокира улици во шест од деветте административни области во Ереван, како дел од кампањата за граѓанска непослушност, чија цел е смена на премиерот Никол Пашинјан, објави АП.

„Од 08:00 до 11:00 часот три дена ќе ги блокираме сите улици. Мора да се парализира работата на државните институции.

Ова го изјави Вазген Манукјан. Тој беше првиот премиер на Ерменија (во 1990-1991 година) и член на опозицискиот Национален конгрес.

Досега опозицијата организираше марш на илјадници луѓе низ Ереван. Од 19 септември, по почетокот на операцијата на азербејџанските вооружени сили во Нагорно Карабах, во Ерменија започнаа опозициските протести со барање за оставка од премиерот Пашинјан.

Формиран е Национален комитет за да ги координира активностите за отстранување на Пашинјан и неговата влада од власт.

Претставникот на партијата „Дашнацутјун“ Ишхан Сагателијан најави дека и парламентарната опозиција започнува постапка за импичмент на Пашинјан.