---
title: Кипар ја отфрли понудата на Шеврон за полето Афродита
date: 2023-08-29T18:00:30.472Z
category: свет
featured: true
featuredImage: ../img/8-kipat-otfrli.jpg
author: Вардарски
---
Кипар го отфрли предлогот на Шеврон за развој на морското поле за природен гас Афродита, објави Bloomberg News.

Тоа е првото морско поле на Кипар, лоцирано во блок 12, на границата со израелската офшор зона. Откриен е во 2011 година, но иако оттогаш поминаа 12 години, сè уште не е во функција. Според прелиминарните проценки, содржи околу 125 милијарди кубни метри природен гас.

Министерот за енергетика Георгиос Папанастасиу во петокот со официјален допис ја информирал компанијата „Шеврон“, која е оператор на „Афродита“, дека Владата не го одобрува новиот план што го претставија во мај за развој на наоѓалиштето.

Причината - кипарското Министерство за енергетика смета дека со измените што Шеврон ги направи и ги претстави во нивниот нов план за развој на теренот, тие всушност ќе имаат помало производство и помали приходи на државата.

Ажурираниот план на меѓународниот конзорциум бара поврзување на наоѓалиштето Кипар со постојната инфраструктура за втечнување на природен гас во Египет. Тоа се планира да се направи преку подводен цевковод. Но, за разлика од претходниот план, овој предвидува 3 производствени бунари наместо пет.

„Шеврон“ ја брани тезата дека решенијата што ги нудат ќе ги намалат високите трошоци за развој на „Афродита“ и ќе го забрзаат процесот на започнување со производство на гас од него.

За да се реши непријатната ситуација со одбиениот план, министерот за енергетика Јоргос Папанастасиу најави дека Кипар ќе започне преговори со „Шеврон“ со цел во рок од 30 дена да се постигне компромисна опција, со која подобро ќе се заштитат интересите на држава.