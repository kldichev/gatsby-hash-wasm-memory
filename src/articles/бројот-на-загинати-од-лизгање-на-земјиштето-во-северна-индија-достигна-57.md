---
title: Бројот на загинати од лизгање на земјиштето во северна Индија достигна 57
date: 2023-08-16T16:00:35.862Z
category: свет
featured: true
featuredImage: ../img/6-zr-sv-ind.jpg
author: Вардарски
---
Спасувачите извлекоа уште тела во вторникот, откако свлечиштата на индиските Хималаи за време на викендот затрупаа десетици згради, при што загинаа најмалку 57 луѓе, а 10 лица се уште се закопани или исчезнати, соопштија официјални лица, цитирани од Ројтерс.

Поројните дождови, кои заедно со несмалената градба често предизвикуваат смртоносни поројни поплави и лизгање на земјиштето во планините на Индија и соседните Пакистан и Непал во изминатите неколку години, се припишуваат на климатските промени.

Штетите од лизгањето на земјиштето во индиската држава Химачал Прадеш се големи, зградите се затрупани под карпите и паѓаат дрвја, прекинати патишта, железници и далноводи.

„Бројот на загинати може да се зголеми“, изјави главниот министер на северната држава Сухвиндер Синг Суху за новинската агенција АНИ додека претседаваше со едноставната церемонија по повод Денот на независноста на Индија во вторникот, нарушена со неодамнешните настани во државата.

Уште три тела беа извлечени во вторникот од местото на храмот што се урна по лизгање на земјиштето во главниот град на државата Шимла, каде што 14 лица загинаа во инциденти поврзани со дождот, изјави претставникот за управување со катастрофи, Правин Бардвај.

Најмалку 55 луѓе загинаа во државата поради катастрофата, рече Бардвај. Две лица загинаа и во соседната држава Утараханд во инциденти поврзани со дождот.

Се предвидува дека обилните врнежи ќе продолжат до среда во делови од Химачал Прадеш и соседниот Утараханд. Двете држави претрпеа голема штета минатиот месец, исто така, поради континуираните обилни дождови и забележаа 45% и 18% над нормалните врнежи за време на сезоната на монсуните што започна на 1 јуни.

Градот Шимла се наоѓа во подножјето на индиските Хималаи и заедно со целата околина е популарна туристичка дестинација, не само од национално, туку и меѓународно значење. Градот бил „летен главен град“ на англиското колонијално владеење на индискиот потконтинент. Во областа има многу туристички места, вклучително и историска железничка пруга со тесен колосек која претрпе сериозни штети од поплави и лизгање на земјиштето.