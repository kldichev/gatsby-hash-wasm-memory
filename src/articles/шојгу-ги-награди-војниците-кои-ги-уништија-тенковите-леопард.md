---
title: Шојгу ги награди војниците кои ги уништија тенковите Леопард
date: 2023-06-12T12:00:01.608Z
category: свет
featured: true
featuredImage: ../img/2-sojgu-nag-vojnici.jpg
author: Вардарски
---
Рускиот министер за одбрана им додели медали на војниците кои уништија четири германски тенкови Леопард и пет американски борбени возила Бредли, пренесува Ројтерс.

Сергеј Шојгу ја додели златната ѕвезда Херој на Русија, највисоката руска воена награда, на војниците кои уништиле непријателски тенкови и оклопни возила за време на украинската контраофанзива.

Министерството за одбрана во последните денови објави неколку видеа и фотографии на кои се гледа како украински оклопни возила и тенкови се погодени од јуришни хеликоптери и беспилотни летала Ка-52. Материјалите што се дистрибуираат се од регионот Запорожје.

Рускиот претседател Владимир Путин на почетокот на неделава посочи дека украинските сили досега не успеале во нивната контраофанзива, но дека офанзивниот потенцијал на Украина сè уште не е поткопан.

Нападот на Украина беше фокусиран на неколку точки во јужна Украина. Русија тврди дека нејзините одбранбени линии досега не се пробиени.