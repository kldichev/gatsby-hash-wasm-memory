---
title: Пендаровски ќе собере сили да не го потпише указот за набрзинка усвоените
  законски измени?
date: 2023-09-07T14:20:54.593Z
category: македонија
featured: true
featuredImage: ../img/pendarov.jpg
author: Вардарски
---
<!--StartFragment-->

Набрзинка направените измени на Кривичниот законик од страна на власта скандализира голем дел од јавноста во Македонија. За многумина тоа е еден вид на амнестија за сите што направиле злужбени злоупотреби, институционалчен кримина…

Поради сето тоа, Платформата на граѓански организации за борба против корупцијата, побара – Претседателот на државата Стево Пендаровски да го искористи уставно загарантираното право на вето, и да не го потпише указот за прогласување на измените на Кривичниот законик кои вчера, на 6 септември 2023 ги усвои Собранието.

Платформата нагласува дека има две причини зошто Претседателот Пендаровски има должност да го искористи ветото.

Првата причина е дека со измените на членовите 353 и 353-в, предложеното намалување на казните ќе резултира со:

о Застарување на многу случаи од висок профил како Титаник, Таргет/Тврдина, ТНТ, Титаник 2, Трезор, Талир, Шпански скали и Траекторија, како и други случаи од понизок профил.

о Ќе ја урниса довербата дека борбата против корупцијата е можна, и ќе ги демотивира граѓаните да пријавуваат корупција

о Ќе ја намали превентивната функција на системот на кривична правда.

\-Втората причина е поврзана со процедуралните недоследности, во кои измените на овие два члена се разгледувани со специјална и кратка процедура под капата на европско знаменце, иако според постоечките кореспондентни табели не се усогласуваат со европското право. На тој начин, се изигруваат скратените процедури и Собранието не ја исполнува својата должност на делиберација по нормите кои ги носи, се наведува во обраќањето.

Претставниците на граѓанските организации членки на Платформата доставија и официјално писмено барање до претседателот Пендаровски.

Измените во Кривичниот законик, коешто пратениците во македонскиот парламент ги донесоа вчера попладне во експресна постапка, предизвикаа големи реакции во јавноста бидејќи се смета претставуваат амнестирање на функционерите кои сториле кривични дела. Со нив се намалуваат затворските казни за злоупотреба на службена положба за лична корист, се создава можност за порано да застарат дела, се бришат членови кои предвидуваат казни за злоупотреба на јавни набавки, оштетување на Буџетот, а пониски казни се предлагаат и за делото злосторничко здружување… Повеќе партии и граѓански организации побараа повлекување на овие измени.

\-Лицата кои ги сториле овие дела во последните 10 до 15 години ќе имаат непосредна корист и ќе избегнат кривична одговорност. Со оваа политика ќе се зголеми недовербата на граѓаните бидејки ефектот од истата е уште поголема неказнивост на сторителите на кривичните дела кои засегаат во сферата на јавниот интерес, предупреди вчера Блупринт групата за реформи во правосудството.

Овие реакциите, а и многуте други ги виде ли шефот на државата Пендаровски? Претседателот воедно е и правник, што тој мисли за ваквите набрзинка изаконски измени?

Ќе ги потпише измените на законот или ќе ги укори пратениците и ќе го врати она за што реагира јавноста? Претседателот е на потег. Што мисли народот, што е подобро за борбата против корупцијата или што мисли владеачката коалиција – за што како најважно ќе се определи шефот на државата?

<!--EndFragment-->