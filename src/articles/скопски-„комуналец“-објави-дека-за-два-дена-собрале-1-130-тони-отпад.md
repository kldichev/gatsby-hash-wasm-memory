---
title: Скопски „комуналец“ објави дека за два дена собрале 1.130 тони отпад
date: 2023-07-12T15:26:10.810Z
category: македонија
featured: true
featuredImage: ../img/1-1toni-otpad.jpg
author: Вардарски
---
<!--StartFragment-->

Во текот на изминатите два дена, екипите на ЈП Комунална хигиена-Скопје реализираа засилени активности во чиишто рамки беа подигнати и транспортирани вкупно 1.130 тони комунален отпад од контејнерите поставени на јавни површини, како и од кантите наменети за индивидуалните домаќинства.

<!--StartFragment-->

„Отстранети се и 250 кубни метри отпад од приближно дваесет диви депонии лоцирани во сите скопски општини. 

Почнувајќи од првата смена во текот на денешниот ден, ЈП Комуналнахигиена-Скопје продолжува да го собира и транспортира комуналниот отпад на територијата на градот Скопје според стандардната динамика, утврдена со Оперативната програма за работа на претпријатието.

Воедно, продолжуваат и редовните активности за одржување на хигиената на јавните и на сообраќајните површини во сите скопски општини“, соопштија од градското претпријатие.

<!--EndFragment-->

<!--EndFragment-->