---
title: Бирото за развој на образованието не чувствува одговорност за актуелните
  случувања со доцнењето на учебниците
date: 2023-09-07T16:44:46.201Z
category: македонија
featured: true
featuredImage: ../img/ucilnica.jpg
author: Вардарски
---
<!--StartFragment-->

Бирото за развој на образованието не е надлежно за изготвување и издавање на учебници. Во фазата на изготвување на учебник Бирото учествува само во една фаза, а тоа е да даде мислење за усогласеност на ракописот со наставната програма. И тоа во законски рок од седум дена, велат од надлежната институција.

> **ЦЕЛАТА ПОСТАПКА ЈА ВОДИ ПЕДАГОШКАТА СЛУЖБА И НАЦИОНАЛНАТА КОМИСИЈА ЗА УЧЕБНИЦИ И ТРЕБА ТАМУ ДА СЕ БАРААТ ОДГОВОРИТЕ. БРО ИМА ЗАКОНСКА ОБВРСКА ДА ИЗГОТВИ МЕТОДОЛОГИЈА ЗА ВРЕДНУВАЊЕ НА УЧЕБНИЦИ, КОЈА СОГЛАСНО СО НОВИТЕ РЕФОРМИ Е ИЗГОТВЕНА, МЕЃУТОА СЕ ЧЕКА ДА ПОМИНЕ ВО СОБРАНИЕ НОВИОТ ЗАКОН ЗА УЧЕБНИЦИ КОЈ ГО ПРЕДЛОЖИ МОН ВО КОЈ СЕ НАДЕВАМЕ ЌЕ ИМА ПОЕДНОСТАВНА ПРОЦЕДУРА ЗА ДА НЕ СЕ ПОВТОРУВААТ ВАКВИТЕ ПРОБЛЕМИ, ВЕЛАТ ОД БИРО ЗА РАЗВОЈ НА ОБРАЗОВАНИЕТО**.

На прашањето зошто не може навремено да бидат изготвени наставните програми, Бирото за развој на образованието со став дека никогаш немаат задоцнето со изготвување на наставни програми и до сега во целата реформа немаат добиено  ниту една стручна критика за истите.

Во меѓувреме додека институциите си ја префрлаат вината за прв пат во историјата на независна Македонија државна институција како што е Комисијата за спречување и заштита од дискриминација бара судска заштита против државна институција, во овој случај против МОН, како орган на Владата.

Бендевска најави дека тужбата ќе биде доставена до судот во најскоро време. Комисијата ќе започне со стратешко застапување на интересите на основците против МОН, доколку се знае дека веќе четврта учебна година голем број ученици се без основното средство за стекнување на знаење. Дискриминацијата најмногу ја почувствуваа трето и шестооделенците. Националната комсија за учебници, пак, побара трпение и вети дека учебниците ќе стигнат наредната недела.

<!--EndFragment-->