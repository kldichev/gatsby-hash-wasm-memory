---
title: "Белата куќа: Сè уште не се проверени тврдењата за нападот во Кремљ"
date: 2023-05-04T21:39:28.311Z
category: македонија
featured: true
featuredImage: ../img/belakukj.png.webp
author: Вардарски
---

Прес секретарот на Белата куќа, Карин Жан-Пјер, во средата изјави дека САД во моментов не можат да ја потврдат автентичноста на руските тврдења дека Украина го нападнала Кремљ.

На прес-конференција пред новинарите, Жан-Пјер рече дека Вашингтон е „свесен“ за тврдењата на Москва, но не коментираше повеќе. Таа нагласи дека САД не ја охрабруваат Украина да напаѓа надвор од нејзините граници.

„Сакам да бидам крајно внимателен овде. Навистина е премногу рано да се каже“, инсистираше Жан-Пјер, додавајќи дека Русија „има историја“ на алармирање лажни тревоги како пропагандна алатка.
