---
title: "Османи – Коен во Њујорк: Заемни заложби за развој на односите и
  зајакнување на врските меѓу регионите"
date: 2023-09-21T15:42:45.938Z
category: македонија
featured: true
featuredImage: ../img/osmani-koen.jpg
author: Вардарски
---
<!--StartFragment-->

Министерот за надворешни работи, Бујар Османи, оствари средба со министерот за надворешни работи на Израел, Ели Коен, во рамки на 78-то Генерално Собрание на Обединетите нации, што се одржува во Њујорк.

Соговорниците ги реафирмираа заложбите за понатамошно зајакнување на билатералните односи, со посебен фокус на економската соработка и бизнис релациите, а беше поздравена и одличната соработка во меѓународните организации.

“ Северна Македонија како полноправна членка на Меѓународната алијанса за сеќавање на холокаустот – ИХРА има значајна улога во глобалната борба против антисемитизмот. Остануваме посветени на нашата определба за сеќавањето, образованието и истражувањето на холокаустот, како и на борбата против говорот на омраза, лажните вести и други негативни појави со коишто сите се соочуваме.”  – истакна Османи.

На  средбата стана збор и за безбедносните предизвици и актуелни состојби во двата региони, при што беа нагласени заедничките заложби за промовирање на мирот и безбедноста како наш значаен и споделен интерес.

<!--EndFragment-->