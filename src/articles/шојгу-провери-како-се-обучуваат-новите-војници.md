---
title: Шојгу провери како се обучуваат новите војници
date: 2023-07-09T18:00:33.068Z
category: свет
featured: true
featuredImage: ../img/8-sojgu-proveri.jpg
author: Вардарски
---
Рускиот министер за одбрана Сергеј Шојгу врши инспекција на војниците и ја надгледува обуката на новоформираните единици составени од договорни војници, пренесува Ројтерс.

Воениот оддел објави видео на Телеграма на кое се гледа Шојгу во воена униформа во каки како ги проверува војниците на стрелиште. Тоа е негово прво јавно појавување со војници откако минатиот месец беше прекинат бунтот на приватната воена компанија Вагнер.

Министерството не прецизираше кога е снимено видеото, ниту пак кога е извршен увидот.

Во понеделникот Шојгу увери дека востанието не влијаело на руската „специјална воена операција“ во Украина.

На 24 јуни, борците на Вагнер го зазедоа јужниот руски град Ростов и напредуваа кон Москва, а нивниот водач Евгениј Пригожин побара разрешување на Шојгу и началникот на Генералштабот Валери Герасимов.

Тензиите беа смирени откако белорускиот претседател Александар Лукашенко посредуваше во договорот меѓу Кремљ и Пригожин.

„Министерот за одбрана на Руската Федерација лично ја провери обуката на војниците вработени со договор за вработување за изведување борбени дејствија во различни услови, вклучително и урбани“, информираат од Министерството за одбрана.