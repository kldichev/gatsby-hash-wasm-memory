---
title: Нови инфраструктурни проекти на десетина локации во Аеродром
date: 2023-07-17T11:12:06.129Z
category: македонија
featured: true
featuredImage: ../img/asf-aer-uklici.jpg
author: Вардарски
---
<!--StartFragment-->

Во рамки на иницијативата за подобрување на условите за живеење и нашите заложби за градење функционална и модерна општина, на почетокот на оваа сезона започнавме амбициозен инфраструктурен проект за реконструкција на десетина улици на неколку локации во Аеродром, пишува градоначалникот на Општината, Тимчо Муцунски, на социјалните мрежи.



<!--EndFragment--><!--StartFragment-->

– На барање на граѓаните кои живеат во населбата Горно Лисиче, веќе привршува реконструкцијата на еден дел од улицата „Лисец“, што опфаќа промена и вградување на тампонски материјал и поставување нов асфалтен слој. Проектот се реализира и во целост е финансиран со средства од буџетот на Општина Аеродром. Инфраструктурните активности ова лето првенствено се насочени кон реконструкција на постојни и изградба на нови улици, изведба на нови паркови, спортски комплекси и плоштади на повеќе локации во Аеродром, вели Муцунски.

– Со завршување на овие проекти сериозно ќе ја подобриме инфраструктурната во општината и ќе го унапредиме локалното и урбано живеење за граѓаните на Аеродром, додава градоначалникот.

<!--EndFragment-->