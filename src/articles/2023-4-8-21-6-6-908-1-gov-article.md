---
title: 'Влада: Премиерот Ковачевски на средба со Џасвиндер Каира управен директор во групацијата „Блекстоун" - 21 СЕПТЕМВРИ 2023'
date: 2023-09-21T19:06:06.908Z
featuredImage: ../img/vlada-banner.jpg.webp
author: Филип Поповски
category: македонија
featured: true
---
Претседателот на Владата на Република Северна Македонија, Димитар Ковачевски, во рамки на работната посета на Њујорк, денеска имаше средба со Џасвиндер Каира, управен директор во групацијата „Блекстоун“.
На средбата, Ковачевски и Каира разговараа за енергетската трансформација на државата, за проектите во областа на енергетиката, дигитализацијата, телекомуникациската инфраструктура и сајбер безбедноста.
„Блекстоун" е водечка американска инвестициска групација со седиште во Њујорк која е активна во повеќе сфери-инвестициски фондови, кредитирање, недвижности, инфраструктура, енергетска транзиција како и осигурување. 
Групацијата има над 230 компании во сопствено портфолио за кои обезбедуваат долгорочен раст преку различни инвестиции во повеќе сектори, и се инвестициска компанија која придонесува кон развој на глобалната економија и економски раст.
