---
title: "Пакистан: Најмалку девет мртви во стампедо поради дистрибуција на храна"
date: 2023-04-01T00:33:53.228Z
category: свет
featured: true
featuredImage: ../img/39129213bgh321321321.png.webp
author: Вардарски
---

Најмалку девет лица загинаа во стампедо во Карачи, јужен Пакистан, кога толпата влета во фабриката каде што се делеше помош во храна за време на Рамазан, соопшти полицијата.

Најмалку девет лица загинаа во стампедо во Карачи, јужен Пакистан, кога толпата влета во фабриката каде што се делеше помош во храна за време на Рамазан, соопшти полицијата.

Фида Јанвари, началник на полицијата во Балдија, западно предградие на Карачи, изјави за АФП дека стампедото започнало кога сиромашните жени и деца се упатиле кон фабриката каде што се дистрибуирала храна. Настана паника и сите почнаа да трчаат, додаде тој.

Телата на шест жени и три деца се пренесени во државната болница Абаси Шахид, изјави портпаролот Мухамед Фараук.

Шефот на организацијата за спасување изјави за АФП дека уште две тела се пренесени во друга болница.

Меѓу загинатите се и бабата и внуката на Асма Ахмед (30).

- Секоја година доаѓаме во фабриката да собираме зекат, рече таа, мислејќи на задолжителната милостина што ја даваат побогатите муслимани за време на Рамазан.

\-Почнаа да ги тепаат жените со стапови и да ги туркаат. Насекаде владееше хаос, додаде таа.

Џанвари рече дека тројца работници во фабриката биле уапсени бидејќи не ја информирале полицијата за дистрибуцијата на помошта, па немало контрола врз движењето на толпата.

Минатата недела, на првиот ден од Рамазан, кога муслиманите традиционално даваат милостина на сиромашните, едно лице загина, а осум беа повредени во стампедо за време на делење брашно во северозападен Пакистан.

Пред неколку месеци Пакистан беше погоден од тешка економска криза, цените на основните прехранбени производи речиси двојно се зголемија, а инфлацијата достигна рекордно ниво. Ситуацијата се влошува со светската енергетска криза поради војната во Украина и поплавите по монсунските дождови што зафатија третина од земјата во 2022 година.

Премиерот Шехбаз Шариф се обидува повторно да ја активира следната транша од заемот од 6,5 милијарди долари, договорен со ММФ во 2019 година. Но, пред да ги исплати парите, меѓународната институција бара радикални реформи кои вклучуваат зголемување на даноците и значително намалување на субвенциите.
