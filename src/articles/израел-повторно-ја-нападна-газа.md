---
title: Израел повторно ја нападна Газа
date: 2023-09-28T17:00:00.049Z
category: свет
featured: true
featuredImage: ../img/7-raketi.jpg
author: Вардарски
---
Во вторникот израелски воздушни напади погодија неколку цели во Појасот Газа. Ова го пренесува АП, повикувајќи се на соопштение од армијата. Нема информации за жртви.

Израелската армија соопшти дека користела беспилотно летало, хеликоптер и тенк за да нападне повеќе пунктови во северниот и јужниот дел на Газа кои припаѓаат на групата Хамас.

Нападите беа одговор на немирите на разделната ограда меѓу Газа и Израел. Палестинците фрлаа камења и експлозивни направи и пукаа кон израелските војници.

Палестинските демонстранти се собраа 12-ти ден по ред во близина на границата на енклавата со Израел. Демонстрациите прераснаа во насилни судири со израелските безбедносни сили.

Палестинските здравствени власти соопштија дека израелските сили застрелале и раниле 11 демонстранти за време на собирот во вторникот.