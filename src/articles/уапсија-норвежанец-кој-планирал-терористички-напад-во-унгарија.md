---
title: Уапсија Норвежанец кој планирал терористички напад во Унгарија
date: 2023-06-21T16:45:32.571Z
category: свет
featured: true
featuredImage: ../img/6-45-uapsen-norvez.jpg
author: Вардарски
---
Полицијата уапси норвешки државјанин во Унгарија под сомнение дека планирал екстремистички напад сличен на оној во Норвешка во 2011 година во кој загинаа 77 лица. Ова го објави Асошиетед прес.

Националната истражна служба на унгарската полиција посочи дека 45-годишниот уапсен на Интернет објавил бројни видеа на кои ги опишува своите планови за извршување на нападите.

По анализата на снимката и идентификувањето на осомничениот, унгарскиот центар за борба против тероризмот го уапси човекот во стан во Будимпешта и му ги конфискува електронските уреди.

На видеата, осомничениот зборува норвешки и англиски и се заканува дека ќе изврши напади на аеродроми, железнички станици и во авиони.

Според норвешките власти, уапсениот е кривично обвинет и осуден.