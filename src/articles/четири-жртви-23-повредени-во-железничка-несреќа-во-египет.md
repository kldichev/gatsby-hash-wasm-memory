---
title: Четири жртви, 23 повредени во железничка несреќа во Египет
date: 2023-03-09T00:34:47.736Z
category: свет
featured: true
featuredImage: ../img/egipetnesrekja.png.webp
author: Вардарски
---

Четири лица загинаа, а 23 се повредени во железничка несреќа северно од Каиро, објави во средата египетското Министерство за здравство нови податоци за бројот на жртви.

Министерството претходно објави дека две лица загинале, а 16 се повредени во несреќата што се случила кога патнички воз кој влегувал во станицата Каљуб поминал низ сигнал за запирање.

Наместо да закочи, возот продолжил по својот пат и удрил во бариера на крајот од пругата.

- Поради тоа излетаа локомотивата и првиот вагон од шините, се вели во соопштението на властите.

Речиси 105 милиони луѓе го користат возот како превозно средство, но железничката мрежа е запоставена и има чести гневни протести поради судири, излетување од шини и други несреќи.

Во април 2021 година, министерот за транспорт го разреши претседателот на Египетските железници поради две несреќи за помалку од еден месец во кои загинаа повеќе од 40 луѓе.

Железничките несреќи во Египет најмногу се припишуваат на лошата инфраструктура и лошото одржување.

Една од најсмртоносните несреќи во Египет се случи во 2002 година кога пожар зафати преполн воз јужно од главниот град, при што загинаа 373 луѓе.
