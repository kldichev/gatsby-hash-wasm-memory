---
title: Кацарска е изненадена од носењето на измените на Кривичниот законик
date: 2023-09-08T14:50:21.605Z
category: македонија
featured: true
featuredImage: ../img/kacarska.jpg
author: Вардарски
---
<!--StartFragment-->

Претседателката на Уставниот суд Добрила Кацарска денеска присуствуваше на одбележувањето на денот на независноста во градскиот парк во Скопје, каде што на барање на неколку медиуми даде изјава во врска со последните актуелни прашања кои ја засегаат јавноста.

\-Пред се би сакала да кажам дека сум навистина изненадена со носењето на овие измени од Кривичниот Законик, воопшто не знаев дека се спремаат такви измени. Како долгогодишен судија од Кривичниот суд секако дека не се согласувам со вакви измени на КЗ, поготово не за вакви кривични дела. Но јас би кажала и нешто друго во тој поглед.  Ако досега судиите имаа донесено пресуди по сите тие предмети, се сомневам дека ќе имаше вакви измени на КЗ.  Според овие измени, според она што го читам во медиумите, бидејќи јас не ги работам тие предмети, секако дека ке има застарувања на поголем дел од овие предмети што се во Кривичниот суд, но не знам кои се и колку бидејќи јас не ги работам.

Во поглед на моите предмети, јас имав неколку предмети од СЈО и истовремено го работев и предметот за нападот во Собранието, и сите мои предмети не само што се правосилно завршени, туку и се завршени и со вонредни правни лекови и пред Врховниот суд и таму се потврдени пресудите, затоа и реков, ако судиите имаа донесено во меѓувреме пресуди се сомневам дека ќе дојдевме до ситуација да имаме измени на Кривичниот законик, одговори Кацарска.

На прашањето каков е нејзиниот став што овие измени се донесоа експресно а дел од законите па и изборот на уставните судии се закочени во комисиите, Кацарска одговори:

Навистина сум фрапирана како тоа се донесе закон, без никаква опструкција дури ни од опозицијата, а од друга страна две години и веќе неколку месеци не може да се изберат судии на Уставниот суд, не може да се комплетираме. Што значи каде што им одговара на политичарите не се прават опструкции,  така се тера, таму каде што сакаат да прават опструкции може да ја блокираме државата.

\-Јас не се согласувам со таква изјава, не можеме ние да имаме само благи казни, а конфискацијата дали ке успееме да ја спроведеме ние или не, затоа што оние кои го прават финансискиот криминал се многу интелигентни и итри во тој дел, а во поглед на високите казни имаше критики ако се сеќавате за пресудата за 27 април, дека сум дала драконски казни. Но, што правиме кога имаме слична ситуација и во Америка каде што се дадени повисоки казни за упадот во Капитол хил, таму има многу повисоки казни од 22 години, 19 години, што значи во рамки како моите казни. Ние не може да поистоветуваме висина на казни, конфискација итн., рече Кацарска.

<!--EndFragment-->