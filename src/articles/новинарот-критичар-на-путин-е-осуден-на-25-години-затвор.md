---
title: Новинарот-критичар на Путин е осуден на 25 години затвор
date: 2023-04-17T23:54:37.669Z
category: свет
featured: true
featuredImage: ../img/kritnpt.png.webp
author: Вардарски
---

Градскиот суд Морвко му одреди 25 години затвор во колонија со строг режим на познатиот новинар и опозиционер на рускиот претседател Владимир Путин - Владимир Кара-Мурза. Пресудата е по обвинение за предавство, ширење лажни информации за руската армија и активност во непожелна организација, пренесува Интерфакс.

Поранешниот новинар има руско-британско државјанство, тој ги негира обвиненијата. Мурза е и татко на три деца. Како жесток опозиционер, тој исто така одигра улога во убедувањето на Западот да воведе санкции за кршење на човековите права.

Кара-Мурза отворено ја критикуваше војната на Русија во Украина, како и владеењето и владата на Владимир Путин.

41-годишниот новинар беше приведен во април минатата година и оттогаш е во истражен затвор.

Обвинителството побара 25 години затвор за новинарот по трите обвиненија. Според верзијата на истрагата, за време на јавен говор во САД, опозиционерот ја обвини руската армија дека користи забранети средства за водење на непријателства.

Во својот последен збор на 7 април, Кара-Мурза пред судот изјави: „Единствено за што се обвинувам себеси е тоа што долгите години на мојата политичка активност не успеав да убедам доволен број мои сонародници и политичари што опасност што сегашниот режим ја претставува за Русија и за светот во Кремљ“.

Велика Британија ја осуди пресудата на рускиот новинар и опозициски активист Владимир Кара-Мурза, кој поседува британски пасош.

Британското Министерство за надворешни работи извести дека рускиот амбасадор во Лондон бил повикан на објаснување за случајот.

Секретарот за надворешни работи Џејмс Клеверли рече дека Владимир Кара-Мурза храбро ја осудил руската инвазија на Украина со целосно оправдување бидејќи тоа „е брутално кршење на меѓународното право и Повелбата на ОН“.

„Велика Британија продолжува да ја повикува Русија да се придржува до нејзините меѓународни обврски, вклучително и правото на Кара-Мурза на соодветна здравствена заштита“, се вели во соопштението на британското Министерство за надворешни работи.
