---
title: Продолжува ерупцијата на вулканот Шивелуч на Камчатка
date: 2023-04-12T23:33:17.748Z
category: свет
featured: true
featuredImage: ../img/opscamt.png.webp
author: Вардарски
---

Ерупцијата на еден од најактивните вулкани во светот - Шивелуч на рускиот Далечен Исток на полуостровот Камчатка - продолжува, објави локалниот научен институт за геофизика и вулканологија. Шивелуч фрли десеткилометарска колона пепел на небото, а предупредувањето за опасност останува на сила за авиокомпаниите, пренесува Ројтерс.

Шивелуч, еден од најактивните руски вулкани, најпрво еруптираше во вторникот по полноќ по локално време и на својот врв шест часа подоцна исфрли пепел на површина од 108.000 квадратни километри (речиси со големина на Бугарија).

Пепелта од првичната ерупција достигна 20 километри во небото, прекривајќи ги населените области со сива вулканска прашина и принудувајќи ги авионите да се пренасочуваат. Најблиското село Кључи се наоѓа на 50 километри од кратерот на вулканот. Во оваа фаза нема повредени лица и сериозни оштетувања на инфраструктурата и станбените објекти. Полуостровот Камчатка е многу ретко населен, а вулканските ерупции на него не се ретки.Таму се наоѓа и највисокиот активен вулкан во Евроазија - Klyuchevskaya sopka - 4835 m Вулканот Shiveluch се издига на 3823 m.

Лава се спушти од вулканот во понеделникот и го стопи снегот. Вулканската пепел исфрлена од ерупцијата ги покри селата во областа со слој дебел 8,5 сантиметри, најмногу во последните 60 години.

Околу 24 часа откако вулканот почна да еруптира, земјотрес со јачина од 5,8 степени според Рихтеровата скала го погоди брегот на Камчатка. Руските научници соопштија дека земјотресот бил последователен потрес од земјотресот на 3 април.

Полуостровот Камчатка се протега далеку во Тихиот Океан северозападно од Јапонија. На полуостровот живеат околу 300.000 луѓе.

Шивелуч имал приближно 60 значајни ерупции во текот на изминатите 10.000 години, а последната голема ерупција била во 2007 година.
