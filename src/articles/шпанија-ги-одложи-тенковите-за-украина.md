---
title: Шпанија ги одложи тенковите за Украина
date: 2023-04-05T14:28:21.531Z
category: свет
featured: true
featuredImage: ../img/spanjjtenkovi.png.webp
author: Вардарски
---

Шестте тенкови Леопард 2 што ги вети Шпанија ќе бидат испратени во Украина во втората половина на април. Ова го изјави министерката за одбрана на земјата, Маргарита Роблес, цитирана од „Ројтерс“.

Ова претставува доцнење во очекуваниот датум на испорака.

Борбените тенкови од германско производство не се користеа од 1990-тите и останаа во резерва, поради што беа потребни тестови за обновување и борбена готовност по првичните сомневања дека тие сè уште се употребливи.

Шпанија минатиот месец соопшти дека очекува да ги испрати тенковите по католичкиот Велигден на 9 април.

Земјата се обврза да испрати вкупно десет тенкови во Украина. Роблес посочи дека армијата веќе започнала со поправка на преостанатите четири оклопни возила.

Покрај тоа, Шпанија обучи 40 членови на екипажот на тенкови и 15 механичари во воената база во градот Сарагоса.

Другите земји од НАТО, како Германија, Полска и Португалија, ветија дека ќе испратат вкупно 48 тенкови Леопард 2 во Украина.
