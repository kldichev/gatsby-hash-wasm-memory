---
title: „Етна“ ги поремети летовите во јужна Италија
date: 2023-08-15T07:00:12.968Z
category: свет
featured: true
featuredImage: ../img/9-juz-it-letovi.jpg
author: Вардарски
---
Ерупцијата на вулканот Етна на островот Сицилија принуди нови прекини на летовите во Италија, пренесува „Ројтерс“.

Летовите што го опслужуваат источниот сицилијански град Катанија денеска беа приземјени по ерупцијата, соопштија локалните власти. Потсетуваме, летовите за регионот беа прекинати пред еден месец поради пожар во зградата на терминалот.

Вулканот висок 3.330 метри еруптирал таа ноќ. Текот на лавата стивна пред зори, но еден од неговите кратери сè уште исфрла пепел во воздухот.

Според објавата на аеродромските власти на Твитер, летовите до и од Катанија ќе бидат прекинати до 20:00 часот.

Градоначалникот на градот, Енрико Тарантино, забрани употреба на мотоцикли и велосипеди во градот во следните 48 часа, бидејќи многу улици таму се покриени со пепел. Тој, исто така, нареди автомобилите да одат не побрзо од 30 километри на час поради неповолните услови.