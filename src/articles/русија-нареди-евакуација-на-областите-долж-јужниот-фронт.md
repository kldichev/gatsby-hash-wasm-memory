---
title: Русија нареди евакуација на областите долж јужниот фронт
date: 2023-05-05T23:07:15.768Z
category: свет
featured: true
featuredImage: ../img/dsakjdaskj32njkfash3.png.webp
author: Вардарски
---

Гувернерот на украинската област Запорожје, назначен од Русија, Евгениј Балицки нареди евакуација на селата во близина на линијата на фронтот.

Причината што ја наведе е дека во последните денови украинската страна го засилила гранатирањето на областите на фронтот. Зафатени се 18 населени места. Ќе бидат евакуирани жителите од следните населени места: Тимошовка, Смирновка, Тарасовка, Орлјанско, Молочанск, Куибишево, Пришиб, Токмак, Малаја Билозерка, Василовка, Велика Билозерка, Днипрорудне, Михаиловка, Камјанка-Днипровцохиер и Полјанка-Днипровска,

Според соопштението, одлучено е прво од градовите и селата да бидат изнесени децата и нивните родители, старите лица, инвалидите и пациентите од медицинските установи.

Со недели се очекува Украина да започне контраофанзива за повторно преземање на повеќе окупирани територии. Според експертите, регионот Запорожје е најверојатната цел на нападот, бидејќи градот Мелитопол кој се наоѓа таму се смета за Ахилова пета на копнената врска меѓу полуостровот Крим и источна Украина.

Иако Русија официјално го анектира украинскиот регион Запорожје, руската војска контролира само околу 80% од регионот. Руските вооружени сили успеаја да ги окупираат Енергодар, Мелитопол и Бердјанск. Административниот центар на областа, градот Запорожје, останува под украинска контрола.
