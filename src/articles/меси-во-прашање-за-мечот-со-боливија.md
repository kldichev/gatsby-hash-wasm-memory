---
title: Меси во прашање за мечот со Боливија
date: 2023-09-11T18:44:13.147Z
category: спорт
featured: true
featuredImage: ../img/mesi.jpg
author: Вардарски
---
Лионел Меси ќе патува со аргентинската фудбалска репрезентација во Боливија, но е под знак прашалник за учество во светските квалификации, изјави селекторот Лионел Скалони. Тој се надева дека ќе донесе одлука до крајот на денот. Светските шампиони ги започнаа квалификациите со победа од 1-0 против Еквадор, благодарение на голот на Меси. „Лео беше преуморен и самиот побара замена (на натпреварот против Еквадор). Ќе видиме како ќе оди неговото закрепнување и ќе одлучиме подоцна“, изјави Скалони, цитиран од агенцијата АП. Тој додаде дека фудбалерот е во доволно добра состојба да отпатува на гостувањето. Боливија загуби со 1:5 од Бразил на стартот од квалификациите во јужноамериканската зона.