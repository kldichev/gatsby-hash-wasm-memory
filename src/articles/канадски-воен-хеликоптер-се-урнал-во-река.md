---
title: Канадски воен хеликоптер се урнал во река
date: 2023-06-21T18:00:13.919Z
category: свет
featured: true
featuredImage: ../img/8-kand-voen-hel.jpg
author: Вардарски
---
Хеликоптер на кралското канадско воздухопловство се урна во реката Отава рано во вторникот, а двајца од четирите лица во него се спасени и пренесени во болница, соопштија канадските власти, цитирани од Ројтерс.

Хеликоптерот CH147 Chinook се урна во близина на воздухопловната база Петавава, северозападно од главниот град на Онтарио, Отава, нешто по полноќ, соопшти воздухопловството.

„Во тек се напори за потрага по двајца членови на кралските канадски воздухопловни сили кои се исчезнати откако нивниот хеликоптер се урнал во реката Отава“, објави премиерот Џастин Трудо на Твитер.

Во 2020 година, канадски хеликоптер се урна во Средоземното Море кај брегот на Грција, при што загинаа шест лица.