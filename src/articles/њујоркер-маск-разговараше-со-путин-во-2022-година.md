---
title: "Њујоркер: Маск разговараше со Путин во 2022 година"
date: 2023-08-23T07:00:32.129Z
category: свет
featured: true
featuredImage: ../img/9-ilon-mask.jpg
author: Вардарски
---
Извршниот директор на Tesla и SpaceX, Илон Маск, разговараше со рускиот претседател Владимир Путин минатата година. Ова го тврди Њујоркер во својот извештај од понеделник.

Весникот цитира повеќе извори, вклучувајќи го и поранешниот потсекретар за одбрана за политички прашања Колин Кал.

Според извештајот, Маск разговарал со претставници на Пентагон во октомври 2022 година за интернет-проектот Starlink на SpaceX во Украина и, според Кал, „станал нервозен поради тоа што вмешаноста на Starlink се повеќе се перципира во Русија како помагање на украинските воени напори и барал начин да се смират руските грижи“.

Тој исто така истакна дека милијардерот го информирал Пентагон дека директно разговарал со Путин.

Во октомври 2022 година, Маск ги негираше извештаите дека неодамна разговарал со рускиот претседател, инсистирајќи дека нивниот последен разговор се одржал 18 месеци порано.