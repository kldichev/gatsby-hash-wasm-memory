---
title: "Марсеј: Четири тела пронајдени под урнатините"
date: 2023-04-10T23:19:01.330Z
category: свет
featured: true
featuredImage: ../img/opr3rudsi.png.webp
author: Вардарски
---

Француските спасувачки тимови извлекоа четири тела од урната зграда во Марсеј. Причина за трагедијата е експлозија која се случила на Велигден. Две згради се целосно урнати, а третиот делумно. Што ја предизвикало експлозијата се уште се истражува. Потрагата меѓу урнатините продолжува. Уште четири лица се сметаат за исчезнати.

Телата беа пронајдени околу 24 часа откако експлозија урна четирикатна зграда во пристанишниот град на Средоземното Море.

Операциите за пребарување и спасување продолжија во текот на ноќта со помош на кран, но незапирливиот пожар под урнатините им ја отежна работата и пожарникарите не беа во можност да ангажираат кучиња трагачи.

- Поради одредени потешкотии извлекувањето (на пронајдените тела) ќе потрае извесно време, најавуваат пожарникарите. Службите потоа ќе почнат да ги идентификуваат жртвите, се додава.

Пред да бидат пронајдени телата, локалниот обвинител Доминик Лоренс им изјави на новинарите дека осум лица „не одговарале на телефонски повици“.

Пет лица од соседните згради се здобија со полесни повреди во експлозијата и уривањето што се случи во неделата вечер нешто по полноќ.

Причината за експлозијата допрва треба да се утврди, но истражителите ја разгледуваат можноста за истекување на гас.

Речиси 200 жители беа евакуирани.
