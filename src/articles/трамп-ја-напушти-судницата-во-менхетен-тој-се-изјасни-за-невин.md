---
title: Трамп ја напушти судницата во Менхетен; Тој се изјасни за невин
date: 2023-04-05T00:02:07.869Z
category: свет
featured: true
featuredImage: ../img/nesumkriv.png.webp
author: Вардарски
---

Со малку видливи емоции на лицето, избегнувајќи го главниот влез на судот во њујоршкиот Менхетен, Доналд Трамп се предаде во канцеларијата на окружниот обвинител и по краткото полициско задржување, без лисици, се појави пред судијата. Со одмерен глас, гледајќи ги новинарите и судијата, како прв актуелен или поранешен претседател на САД кој е кривично обвинет, тој ги негираше сите 34 точки од историското обвинение кое го товари за фалсификување документи за прикривање на кривичното дело тајна исплата на 130.000 долари на порно ѕвездата Сторми Даниелс во 2016 година.

По речиси еден час Доналд Трамп ја напушти судницата без коментар. Тој веднаш долета во својата резиденција на Флорида, од каде доцна вечерва, наше време, ќе и се обрати на јавноста.

Поранешниот американски претседател Доналд Трамп го нападна окружниот обвинител на Њујорк Алвин Брег на социјалната мрежа „Вистина“.

- Брег го блокираше Њујорк, донесе 38.000 полицајци и ќе потроши околу 200 милиони долари во градски фондови за целосно легални 130.000 долари, напиша Трамп.
