---
title: Османи како претседавач со ОБСЕ денеска ја започнува посетата на
  Централна Азија
date: 2023-08-08T12:10:18.468Z
category: македонија
featured: true
featuredImage: ../img/bujar-osmani.jpg
author: Вардарски
---
<!--StartFragment-->

Од денеска претседавачот со ОБСЕ и министер за надворешни работи, Бујар Османи е во посета на Централна Азија. Согласно агендата, посетата ја започнува во главниот град на Узбекистан, Ташкент.



<!--EndFragment--><!--StartFragment-->

Како што информираат од МНР, во Ташкент претседавачот со ОБСЕ ќе оствари средба со државниот врв.

> Предвидени се средби со претседателот Шавкат Мирзијоев. Покрај средба, Османи со министерот за надворешни работи на Узбекистан, Бахтијор Саидов, ќе има и заедничка прес-конференција. Османи во Ташкент ќе се сретне и со претставници на ОБСЕ Канцеларијата на проектниот координатор во Узбекистан – соопштија од МНР.

Исто така, Османи ќе се сретне и со претседавачот на Сенатот на Узбекистан, Танзила Нарбаева и со претставници на граѓанското општество.

> Од Узбекистан, Османи ќе патува во Казахстан каде што исто така ќе има средби со официјалните државни лица, а ќе ја посети и Програмската канцеларија на ОБСЕ во Астана за одблиску да се запознае со активностите и проектите што ОБСЕ ги спроведува во Казахстан. Османи ќе се сретне со Касим Јомарт Токајев, претседател на Казахстан, а со вице-премиерот и министер за надворешни работи на Казахстан, Мурат Нуртлеу ќе имаат и заедничка прес-конференција. Османи во Астана ќе се сретне и со претставници на граѓанските организации – се вели во најавата.

Од МНР додаваат дека регионот на Централна Азија е еден од приоритетите на ОБСЕ. Тие велат дека е регион кој постојано се соочува со предизвици, сега засилени и со влијаението од воената агресија од Руската Федерација против Украина, како и од состојбата во Авганистан.

<!--EndFragment-->