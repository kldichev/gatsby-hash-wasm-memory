---
title: "Бајден: Украина се уште не е подготвена за НАТО"
date: 2023-07-10T06:00:18.059Z
category: свет
featured: true
featuredImage: ../img/8-ukr-ne-e-pod-nato-baj.jpg
author: Вардарски
---
Американскиот претседател Џо Бајден во интервју за Си-Ен-Ен изјави дека Украина се уште не е подготвена за членство во НАТО.

Според него, НАТО ќе може да размислува за прифаќање на Украина дури по завршувањето на војната.

Сепак, тој додаде дека иако смета дека е премногу рано да се разговара за пристапување на Украина во алијансата, земјите од НАТО ќе продолжат да му обезбедуваат на Киев оружјето што му е потребно за да се стави крај на војната поттикната од Русија.

„Мислам дека не постои консензус во НАТО во моментов, бидејќи војната трае, дали да се прифати Украина во НАТО или не“, рече Бајден.

Тој, исто така, додаде дека детално разговарал за ова прашање со претседателот Зеленски и ветил дека САД ќе продолжат да му доставуваат оружје на Киев на ист начин како што тоа го прават на Израел.

„Мислам дека треба да отвориме рационален пат за Украина да се квалификува за членство во НАТО“, рече Бајден.

Тој дури истакна дека пред војната ги отфрлил барањата на рускиот претседател Владимир Путин да се обврзе да не ја прифати Украина во НАТО бидејќи Алијансата има „политика на отворени врати“.