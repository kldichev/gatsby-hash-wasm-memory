---
title: Не е дојден моментот за продолжување на седницата за уставни измени
date: 2023-09-05T15:02:55.261Z
category: македонија
featured: true
featuredImage: ../img/ustav.jpg
author: Вардарски
---
<!--StartFragment-->

Не е дојден моментот за продолжување на седницата за уставни измени. Собранието почна нова седница, но продолжението на оваа останува неизвесно. Пратениците од ВМРО ДПМНЕ, уверени дека власта нема дво-третинска поддршка, бараат да се гласа веднаш.

> НО, СПИКЕРОТ ТАЛАТ ЏАФЕРИ Е НЕПОПУСТЛИВ – ЌЕ СЕ ГЛАСА КОГА ТОЈ ЌЕ ПРОЦЕНИ ДЕКА УСЛОВИТЕ СЕ ИСПОЛНЕТИ.

18 дена по завршувањето на расправата, останува неизвесно дали и кога ќе се гласа за отварање на Уставот. ВМРО ДПМНЕ бара веднаш, а спикерот Џафери го нагласува дискреционото право тој да го одбере вистинскиот момент. Во собраниската сала тој објасни дека самиот ќе оцени кога се исполнети условите за тоа, иако опозициската партија е уверена дека условот е исполнет со присуството на повеќе од 80 пратеници.

> ЕДНАТА И ДРУГАТА СТРАНА СЕ ПОВИКУВААТ НА РАЗЛИЧНИ ДЕЛОВИ ОД ДЕЛОВНИКОТ, НО И КОГА ЦИТИРААТ ИСТ ЧЛЕН – РАЗЛИЧНО ГО ТОЛКУВААТ: МОЖЕ ИЛИ МОРА ДА СЕ СВИКА СЕДНИЦА.

Расправата по Предлогот на Владата во Уставот да се додадат шест делови од народи, меѓу кои и бугарскиот, почна и заврши во еден ден. Процедурата може да продолжи ако Предлогот добие најмалку 80 пратенички гласа. Тоа е невозможно без гласовите на ВМРО ДПМНЕ, која е непоколебливо против.

<!--EndFragment-->