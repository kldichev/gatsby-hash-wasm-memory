---
title: Во Русија објавија дека Чеченците се враќаат на украинскиот фронт
date: 2023-06-26T11:00:17.203Z
category: свет
featured: true
featuredImage: ../img/1-cecenite-se-vrakjaat.jpg
author: Вардарски
---
Војниците од специјалната единица Ахмат на чеченскиот лидер Рамзан Кадиров се враќаат во зоната на „специјална воена операција“ од Ростов на Дон и Ростовска област, каде што привремено беа преместени за да го задушат вооружениот бунт. Ова го изјави за ТАСС Апти Алаудинов, заменик командант на Вториот армиски корпус, командант на специјалните сили на Ахмат.

„Не го отстранивме целосно Ахмат од линијата на фронтот. Отстранети се само оние што можеа да се заменат со други единици. Во моментов, единиците на Ахмат полека се враќаат во зоната СВО за да продолжат со понатамошната работа на ослободувањето на Маринка“, рече тој.

Како што објави вчера Рамзан Кадиров, откако објави дека цврсто стои зад рускиот претседател Владимир Путин, неговите борци биле испратени во Ростов на Дон за да ја преземат контролата врз ситуацијата доколку е потребно. Сепак, немаше судири со трупите на Пригожин, кои беа мирно стационирани и во Ростов на Дон и во Воронеж.

А Кадиров извести дека не дошло до директна пресметка, а неговите единици биле оперативно распоредени и чекаат наредба.