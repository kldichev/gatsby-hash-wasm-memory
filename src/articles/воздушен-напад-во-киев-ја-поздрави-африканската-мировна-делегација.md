---
title: Воздушен напад во Киев ја поздрави африканската мировна делегација
date: 2023-06-17T10:45:52.525Z
category: свет
featured: true
featuredImage: ../img/12-45-kiev-trevoga.jpg
author: Вардарски
---
Во главниот град на Украина и во регионот на Киев е прогласена воздушна тревога во време кога африканските лидери пристигнале во мировна мисија во Украина, пренесува „Ројтерс“.

Локалните власти ги активираа предупредувачките сирени откако воздухопловните сили соопштија дека неколку руски ракети Калибр биле истрелани од Црното Море „во северен правец“ кон Киев.

Во текот на денешниот ден се очекува африканската делегација да се сретне со украинскиот претседател Володимир Зеленски.

На 16 мај, јужноафриканскиот претседател Кирил Рамафоса објави дека владите на Русија и Украина се согласиле да бидат домаќини на африканска делегација која бара мирно решавање на воениот конфликт.

Во мировната мисија се очекуваше да бидат вклучени шест африкански земји - Египет, Замбија, Република Конго, Сенегал, Уганда и Јужна Африка. Потоа, на оваа листа беа додадени и Коморите - актуелниот претседавач со Африканската унија.

Сепак, повеќето украински, руски, европски и американски политичари и меѓународни набљудувачи се скептични за изгледите за посредничка мисија на африканските лидери.

Вчера африканската делегација се сретна со полскиот претседател Анджеј Дуда во Варшава, а за утре е планирана и средба со рускиот лидер Владимир Путин во Санкт Петербург.