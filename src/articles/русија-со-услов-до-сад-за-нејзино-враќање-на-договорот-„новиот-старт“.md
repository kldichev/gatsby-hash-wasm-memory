---
title: Русија со услов до САД за нејзино враќање на договорот „Новиот СТАРТ“.
date: 2023-06-04T17:00:37.905Z
category: свет
featured: true
featuredImage: ../img/7-rus-so-uslov-kon-sad.jpg
author: Вардарски
---
Одлуката на Русија да го напушти последниот преостанат договор за контрола на нуклеарното оружје со САД, Нов СТАРТ, е непоколеблива. Ова во саботата го изјави рускиот заменик-министер за надворешни работи Сергеј Рјабков, пренесе Политико.

Сепак, Москва може да се врати, но само доколку Вашингтон ја промени непријателската политика кон Русија, Рјабков поставил услов, се наведува во извештајот на рускиот државен медиум Риа Новости.

На 2 јуни, Соединетите Држави понудија да ги почитуваат ограничувањата за нуклеарното оружје од договорот до неговото истекување, се додека Русија го стори истото. Сепак, Рјабков рече дека контрамерките на Вашингтон и повикот за дијалог не смениле ништо во позицијата на Русија.

Во февруари, рускиот претседател Владимир Путин објави дека Кремљ го прекинува своето учество во Новиот СТАРТ, последниот голем договор за контрола на оружјето меѓу САД и Русија. Тоа го ограничува бројот на нуклеарни боеви глави што можат да ги распоредат двете најголеми нуклеарни сили во светот. Договорот требаше да истече во 2026 година.

Соединетите Американски Држави вчера објавија дека ќе престанат да и даваат на Русија одредени известувања потребни според Новиот договор СТАРТ, вклучително и за локацијата на нивните ракети и возила за лансирање. Во овој момент Владимир Путин официјално не се повлече од договорот.