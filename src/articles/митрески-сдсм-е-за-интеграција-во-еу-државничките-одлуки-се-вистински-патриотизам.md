---
title: "Митрески: СДСМ е за интеграција во ЕУ, државничките одлуки се вистински
  патриотизам!"
date: 2023-08-18T18:31:42.513Z
category: македонија
featured: true
featuredImage: ../img/mitreski.jpg
author: Вардарски
---
<!--StartFragment-->

Во своето обраќање на денешната собраниска седница, координаторот на пратеничката група на СДСМ, Јован Митрески порача дека секој пратенички состав носел тешки одлуки, но дека времето на крајот ја покажувал нивната исправност, повикувајќи ги сите пратеници да дадат поддршка на уставните измени.

Почитувани,

Пред сите нас овде во оваа сала, пред секој пратеник во македонското собрание е уште една одлука од која директно зависи иднината на целиот наш народ, на сите наши граѓани.

Секој пратенички состав од осамостојувањето до денес, буквално секој поминувал низ носење одлуки и буквално секој во својот мандат носел барем една тешка одлука или одлука која предизвикувала сериозни бранувања во јавноста.

Секако оние кои се одесувале на меѓуетнички прашања, на меѓусоседски прашања, прашања меѓу две соседни држави се тие кои, посебно овде на Балканот, задирааат во најдлабоките чувства на граѓаните без разлика на кој народ припаѓаат или каква етничка припадност имаат и тие се прашањата или темите кои за жал и во минатото, а и денес лесно можат да се искористат за добивање моментални лесни, ефтини, ситни, мали, бедни политички поени со меѓусебни обвинувања за наводни херојства и наводни предавства. Тие мали, ситни, бедни политички поени иако се значајни определен период, сепак знаат да направат штета во понатамошниот тек на функционирањето на државите.

Така е и кај нас. Впрочем тоа е така и кај нас зошто како земја ништо лесно не сме добиле, ништо лесно не поминало, сме се изнамачиле за секое прашање, ниедна лесна битка не сме имале во кој и период од минатото да погледнете.

<!--EndFragment-->