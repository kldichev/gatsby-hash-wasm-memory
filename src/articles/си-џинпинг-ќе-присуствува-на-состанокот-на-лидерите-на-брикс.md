---
title: Си Џинпинг ќе присуствува на состанокот на лидерите на БРИКС
date: 2023-08-19T06:00:27.167Z
category: свет
featured: true
featuredImage: ../img/8-briks.jpg
author: Вардарски
---
Кинескиот претседател Си Џинпинг ќе присуствува на состанокот на лидерите на БРИКС и ќе ја посети Јужна Африка од 21 до 24 август. Ова денеска го соопшти кинеското Министерство за надворешни работи, пренесува Ројтерс.

Лидерите од петте земји на БРИКС, Бразил, Русија, Индија, Кина и Јужна Африка ќе го одржат состанокот во Јоханесбург следната недела од 22 август. Таму ќе разговараат како БРИКС да се претвори во геополитичка сила која може да ја оспори доминацијата на Западот во светот.

Рускиот претседател Владимир Путин, кој има меѓународна потерница за наводни воени злосторства во Украина, ќе се јави преку видео повик наместо лично да присуствува.

Се очекува проширувањето на БРИКС да биде високо на агендата, бидејќи околу 40 земји изразија интерес да се приклучат. Тука спаѓаат Саудиска Арабија, Аргентина и Египет.

Кина соопшти дека добредојде „повеќе партнери со истомисленици“ да се приклучат на „семејството БРИКС“.

Русија исто така го поддржува проширувањето. Сепак, Бразил е против, со образложение дека приклучувањето на повеќе земји ќе го разводни клубот. Индија сè уште нема цврст став на оваа тема.