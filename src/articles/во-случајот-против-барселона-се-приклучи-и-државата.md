---
title: Во случајот против Барселона се приклучи и државата
date: 2023-03-13T21:16:49.072Z
category: спорт
featured: true
featuredImage: ../img/barselon11.png.webp
author: Вардарски
---

Шпанската влада застана на страната на Барселона во антикорупцискиот случај. „Калунитите“ се под истрага за давање мито на судија во износ од 8,4 милиони евра. Според податоците на шпанското обвинителство, „Барселона“ му дала пари на поранешниот потпретседател на судиската комисија, Хозе Марија Енрике Негреира. Ова се случуваше во периодот 2001 - 2018 година, а тогаш газди на Каталонците беа Хосеп Марија Бартомеу и Сандро Росел.

На Барселона може да и се одземат бодовите, како што се случи со Јувентус, а клубот може да биде исфрлен и од европските клупски натпреварувања. Најлошата можна казна е исфрлање од највисокото фудбалско ниво.
Претседателот на спортскиот совет на Шпанија, Хозе Мануел Франко, призна дека владата ќе им се придружи на другите тужители во правната постапка против клубот.

„Ќе донесеме одлука веднаш штом ќе заврши гонењето. Во моментот кога тоа ќе се случи, ние ќе се изјасниме за овој случај. Ќе ги оставиме специјализираните институции да си ја работат својата работа. Ова што се случува е лошо за шпанскиот спорт. Се надевам дека Џоан Лапорта ја кажува вистината. Мислам дека поддржувачите на клубот го заслужуваат ова“, изјави Франко за шпанското издание „Марка“.

Големиот непријател на Барселона - Реал (М), официјално призна дека ќе се појави на суд во случајот против неговиот крвен ривал. Сопственикот на „кралевите“ Флорентино Перез објасни дека скандалот со Каталонците е крајно загрижувачки.

„Корупцијата во спортската сфера е најлошата работа“, коментира Перес.
