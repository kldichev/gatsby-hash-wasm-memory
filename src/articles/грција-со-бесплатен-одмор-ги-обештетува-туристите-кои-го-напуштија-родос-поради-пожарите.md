---
title: Грција со бесплатен одмор ги обештетува туристите кои го напуштија Родос
  поради пожарите
date: 2023-08-03T08:00:17.832Z
category: свет
featured: true
featuredImage: ../img/10-gr-blest-odmor.jpg
author: Вардарски
---
Грчките власти нудат бесплатен еднонеделен одмор на туристите кои го напуштиле островот Родос поради шумските пожари кои ја зафатија земјата. Туристите ќе можат да ја искористат понудата следната година, пишува Daily Mail.

Премиерот Киријакос Мицотакис изјави дека шумскиот пожар зафатил 15 отсто од островот Родос. Според него, пожарот предизвикал одредени непријатности кај посетителите. Тој нагласи дека ситуацијата сега се нормализира.

Мицотакис посочи дека грчката влада ќе им понуди бесплатен еднонеделен одмор на туристите погодени од пожарот за да се вратат следната година и да уживаат во убавината на островот Родос.

Повеќе од 20.000 туристи и локални жители беа принудени да ги напуштат своите домови и крајбрежни хотели откако големиот пожар го зафати грчкиот остров. Силните ветрови го раширија пламенот на Родос,

Туризмот е главниот мотор на грчката економија. Родос е една од најпопуларните дестинации за одмор во земјата.