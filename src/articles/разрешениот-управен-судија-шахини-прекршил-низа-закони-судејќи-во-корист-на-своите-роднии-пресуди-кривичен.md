---
title: Разрешениот управен судија Шахини прекршил низа закони, судејќи во корист
  на своите роднии, пресуди Кривичен
date: 2023-07-19T17:23:28.190Z
category: македонија
featured: true
featuredImage: ../img/razrebse-up-sud.jpg
author: Вардарски
---
<!--StartFragment-->

Три години откако беше разрешен екс управен судија Мустафа Шахини доби и првостепена пресуда за низа злоупотреби на судиската функција со кои ја оштетил државата за 200 илјади евра. Наместо да се изземе донел пресуда во корист на двајца свои роднини на кои пред да стане судија им бил и адвокат во предмет за денационализација. Но листата не завршува тука.

Според пресудата тој на своите роднини им досудил и обврзици и им ја вратил во сопственост земјиште на струшкото крајбрежје од речиси 2.000 метри квадратни иако во 1987 во постапка за експропријација  нивни предци веќе добиле надомест со спогодба.

Шахини и неговиот адвокат одлучија да не дават изјава. Обвинителката задоволна дека ја потврди теоријата на случајот на обвинителството. Таа истакнува дека Шахини бил свесен дека одлуката е незаконите и затоа не ја доставил до струшкото правобранителство кое би се жалело на пресудата.  Па така без жалба пресудата станала правосилна и земјиштето тргнало кон продажба.

Земјиштето е замрзнато, а државата треба да бара оштета во граѓанска постапка. Обивнението за Шахини беше поднесено на крајот од 2019. Судскиот совет не дозволи да му се одреди притвор но, го разреши една година подоцна.

<!--EndFragment-->