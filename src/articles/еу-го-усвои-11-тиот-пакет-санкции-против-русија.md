---
title: ЕУ го усвои 11-тиот пакет санкции против Русија
date: 2023-06-22T15:45:52.558Z
category: свет
featured: true
featuredImage: ../img/5-45-eu-usvoi-11.jpg
author: Вардарски
---
Европската унија го усвои 11-тиот пакет санкции против Русија, пренесува „Ројтерс“.

„Денеска, амбасадорите на ЕУ се согласија за 11-тиот пакет санкции против Русија. Пакетот вклучува мерки насочени кон спротивставување на избегнувањето санкции и против поединци“, напиша шведското претседателство на ЕУ на Твитер.

Претседателката на Европската комисија Урсула фон дер Лајен рече дека потегот „ќе и нанесе дополнителен удар на воената машина на Путин со заострување на извозните ограничувања“.

Таа, исто така, откри дека мерката била насочена кон организациите кои го поддржуваат Кремљ.

Според неа, алатката на ЕУ против заобиколување ќе ја спречи Русија да добие санкционирана стока.

Во мај стана јасно дека ЕУ ќе вклучи повеќе од 90 компании од целиот свет во 11-тиот пакет санкции против Руската Федерација како дел од борбата против заобиколувањето на веќе воспоставените рестрикции.