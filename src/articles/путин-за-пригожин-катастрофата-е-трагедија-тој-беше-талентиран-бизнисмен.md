---
title: "Путин за Пригожин: Катастрофата е трагедија, тој беше талентиран бизнисмен"
date: 2023-08-26T15:00:28.166Z
category: свет
featured: true
featuredImage: ../img/5-putin.jpg
author: Вардарски
---
Рускиот претседател Владимир Путин изрази сочувство до семејствата на сите загинати во падот на авионот Ембраер, во кој беше шефот на ПВЦ „Вагнер“ Евгениј Пригожин, пишуваат ТАСС, „Ројтерс“ и „Индепендент“.

„Во врска со авионската несреќа, најпрво би сакал да изразам искрено сочувство до семејствата на сите загинати. Ова е секогаш трагедија“, рече Путин на средбата со шефот на ДПР, Денис Пушилин.

„Тоа се луѓе кои даваат значаен придонес во нашата заедничка кауза за борба против неонацистичкиот режим во Украина, се сеќаваме, знаеме и нема да заборавиме“, рече Путин во видеото.

Според Путин, првите добиени податоци укажуваат дека авионот што се урна во регионот Твер припаѓал на членови на групата „Вагнер“.

Путин го пофали лидерот на групата Вагнер, Евгениј Пригожин како „талентиран бизнисмен“ додека испрати сочувство.

Нарушувајќи го својот 24-часовен молк за авионската несреќа во која учествуваше водачот на платеничката група и поранешен сојузник, рускиот претседател рече дека го познавал Пригожин од 1990-тите.

Путин коментираше и дека Пригожин бил човек со тешка судбина кој направил сериозни грешки во животот.