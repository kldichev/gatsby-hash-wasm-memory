---
title: Лидерите на белоруските медиуми осудени на 12 години по затворено судење
date: 2023-03-17T23:50:28.768Z
category: свет
featured: true
featuredImage: ../img/99belrus.png.webp
author: Вардарски
---

Две жени кои водеа независни портали кои ги критикуваа белоруските власти беа осудени на по 12 години затвор, објави обвинителството.

Марина Золотова, главниот уредник на порталот tut.by и генералната директорка на тој портал, Људмила Чекина, беа уапсени во мај 2021 година заедно со други вработени, од кои повеќето подоцна беа ослободени.

Тие првично беа обвинети за затајување данок, а подоцна за поттикнување омраза и повикување на санкции против Белорусија.

Државната новинска агенција објави видео на кое двајцата се во кафез во судница со лисици на судење затворено за јавноста.

Tut.by активно ги следеше масовните протести против претседателот Александар Лукашенко во 2020 година и беше забранет од властите како „екстремистичка организација“.

Многу вработени во тој портал ја напуштија државата и основаа нов медиум Зеркало (Огледало).

Според активистите за човекови права, Белорусија има околу 1.500 политички затвореници кои се уапсени поради критикување на владата или учество во протести во 2020 година по прогласувањето на победата на Лукашенко на изборите кои тие ги сметаат за наместени.

Белорускиот активист за човекови права Алес Бјалацки, еден од добитниците на Нобеловата награда за човекови права минатата година, овој месец беше осуден на 10 години затвор поради финансирање на протестите.

САД и Европската унија ја осудија постапката како монтиран судски процес.

Шефот на белоруската опозиција во егзил, Светлана Тихановска, го осуди „новиот обид да се убие чесното новинарство“.

- Тоа е одмазда кон две големи жени и големи професионалци. Не се сомневам дека нивните вредности ќе победат и дека ќе се ослободат, рече Тихановска во соопштението до медиумите.
