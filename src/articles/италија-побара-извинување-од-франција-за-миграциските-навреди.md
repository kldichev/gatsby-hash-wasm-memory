---
title: Италија побара извинување од Франција за миграциските навреди
date: 2023-05-05T22:57:04.242Z
category: свет
featured: true
featuredImage: ../img/hdasjhdasjhuzuzuvvii.png.webp
author: Вардарски
---

Франција треба да се извини за да стави крај на спорот околу она што Рим го смета за „навредливи забелешки“, вклучително и некои за ставовите кон имиграцијата. Ова го изјави италијанскиот министер за надворешни работи, цитиран од Ројтерс.

Министерот Антонио Тајани ја откажа посетата на Париз во последен момент, откако францускиот министер за внатрешни работи Жералд Дарманин изјави дека десничарската италијанска премиерка Џорџија Мелони не успеала да се справи со миграциските прашања за кои таа беше избрана.

Тајани изјавата ја дефинира како навреда за италијанскиот премиер. Ако некој навреди без причина, најмалку што може да направи е да се извини. Во овој случај ги навредил сите Италијанци, но и владата и премиерот, објасни министерот.

Имиграцијата е жешка тема меѓу Франција и Италија, партнери од Европската унија чии визии за светот беа слични во времето на Марио Драги, но се разидоа откако Мелони ја презеде функцијата во октомври на чело на националистичка, конзервативна влада.

Жералд Дарманин го спореди Мелони со француската лидерка на крајната десница Марин Ле Пен, политичкиот непријател на Макрон. Екстремната десница има порок. Оној да го лаже населението, посочи тој.
