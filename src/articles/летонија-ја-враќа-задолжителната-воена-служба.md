---
title: Летонија ја враќа задолжителната воена служба
date: 2023-04-07T00:26:42.745Z
category: свет
featured: true
featuredImage: ../img/latvojska.png.webp
author: Вардарски
---

Парламентот на Латвија гласаше „за“ обновувањето на задолжителната воена служба за младите мажи од следната година, пренесува „Франс прес“.

Овој потег е наменет за справување со регионалните безбедносни ризици во услови на војна на соседна Русија против Украина.

Државната служба за одбрана е нашиот одговор на новата геополитичка закана, им рече латвиската министерка за одбрана Инара Мурниеце пред пратениците пред гласањето.

„По руската брутална инвазија на Украина, можеме да обезбедиме дека Летонија е заштитена само преку сеопфатни одбранбени решенија, кои вклучуваат ставање не само вооружените системи, туку и голем дел од општеството во борбена готовност“, додаде таа.

Летонија го укина регрутирањето неколку години по влезот во НАТО.

Од 2007 година, војската на земјата-членка на ЕУ ја сочинуваат професионални војници, како и доброволци од Националната гарда кои служат во пешадијата со скратено работно време за време на викендите.

Земјата со помалку од два милиони жители се граничи со Белорусија и со Русија. Во моментов има само 7.500 активни војници и членови на Националната гарда, поддржани од 1.500 војници на НАТО.

Воениот рок ќе важи за мажи на возраст од 18 до 27 години, со неколку опции за исполнување на условот.

Алтернатива на невоената служба ќе им биде понудена и на оние кои не се подобни од здравствени или верски причини.

Се очекува и претседателот на земјата да даде зелено светло за предлогот за задолжителен воен рок да стапи на сила.
