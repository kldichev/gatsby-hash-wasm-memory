---
title: Русија навести напад врз Шведска поради НАТО, Стокхолм го повика својот
  амбасадор
date: 2023-03-29T23:46:45.883Z
category: свет
featured: true
featuredImage: ../img/svedukr.png.webp
author: Вардарски
---

Министерството за надворешни работи на Шведска ќе го повика рускиот амбасадор во Стокхолм во знак на протест поради „обидот за мешање“ во процесот на аплицирање за членство на оваа скандинавска земја во НАТО, пишува Ројтерс.

Шведска и Финска формално аплицираа за приклучување кон алијансата во мај минатата година, напуштајќи го децениското воено неврзување, одлука поттикната од руската војна против Украина, која започна на 24 февруари 2022 година. Двете земји се надеваат дека ќе го завршат процесот оваа година .

Во изјавата на веб-страницата на амбасадата, сепак, рускиот амбасадор предупреди дека пристапувањето во НАТО ги прави скандинавските земји „легитимна цел на руските одмазднички мерки, вклучително и оние од воена природа“.

Портпаролот на шведското МНР потврди дека амбасадорот ќе биде повикан на говорот.

„Министерството за надворешни работи го повикува рускиот амбасадор во знак на протест поради очигледниот обид за мешање“, изјави одделно шведскиот министер за надворешни работи Тобијас Билстром.
