---
title: Општина Струга го забрани шетање во костими за капење низ централното
  градско подрачје
date: 2023-07-12T15:17:06.656Z
category: македонија
featured: true
featuredImage: ../img/str-kos-kapenje.jpg
author: Вардарски
---
<!--StartFragment-->

Забрана за шетање во костими за капење низ централното градско подрачје денеска објави Општина Струга.

Преку објавата на официјалната Фесјбук страница Општината ги замолува гостите и туристите, кои се разладуваат во водите на Охридското езеро или Црн Дрим, да ги почитуваат правилата на доброто однесување и на јавниот ред.

\-Заради почитување на јавниот ред, особено за време на летната туристичка сезона, низ централното шеталиште (од Чаршискиот мост до Зелениот пазар), се забранува шетање во бикини и гаќички за плажа во текот на целиот ден. Ги замолуваме сите гости и туристи кои се разладуваат на езерото или на Црн Дрим, да ги почитуваат правилата на доброто однесување и на јавниот ред, со непокажување голотија на јавни места и простори. Вашето однесување е слика за градот, затоа сите заедно треба да се обидеме да ја зачуваме позитивната слика на една туристичка дестинација како што е Струга, се наведува во објавата.

Во објавата не е наведено какви казнени санкции се предвидени за непочитување на одлуката.

<!--EndFragment-->