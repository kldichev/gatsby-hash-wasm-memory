---
title: Турција за 10 дена спасила 500 мигранти
date: 2023-07-04T10:45:16.236Z
category: свет
featured: true
featuredImage: ../img/12-45-tur-10-dena.jpg
author: Вардарски
---
Турската крајбрежна стража во изминатите 10 дена спасила вкупно 488 нерегуларни мигранти илегално вратени од Грција. Ова го пренесува агенцијата Анадолија.

Во неделата 84 лица беа измиени од брегот на Ајваџик, во западната провинција Чанаккале. Три чамци на турската морнарица упатија кон областа ги спасија илегалните мигранти од Авганистан.

Во друг инцидент истиот ден, турските сили спасија 11 мигранти кои грчката морнарица ги однела во близина на брегот на Карабурун во егејската провинција Измир.

Во петокот турските сили спасија 65 илегални мигранти истуркани од Грција во близина на градот Ајвалик во западната провинција Балкесир.

Минатиот вторник повторно во Карабурун турските сили спасија 25 илегалци.

Еден ден претходно, 11 лица беа спасени од турската крајбрежна стража кај брегот на Бодрум, Мугла. Истиот ден, 29 нерегуларни мигранти беа спасени од турските сили во близина на брегот на Ајвалик.

Потсетуваме, во јуни крај Грција се случи трагедија со стотина мигранти кои патуваа на преоптоварен рибарски брод кој се преврте и потона на отворено море.

Извештаите на очевидците сугерираат дека меѓу 400 и 750 луѓе биле набиени на рибарскиот брод долг 20 до 30 метри, кој потона рано на 14 јуни на околу 50 милји од јужниот грчки крајбрежен град Пилос. Повеќе од 80 луѓе загинаа.

За овој случај во Пакистан досега се уапсени најмалку 29 осомничени трговци со луѓе.