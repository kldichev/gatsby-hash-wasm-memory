---
title: Девет жртви ги презедоа поплавите во Италија
date: 2023-05-18T21:58:39.397Z
category: свет
featured: true
featuredImage: ../img/deset-zrtvi-ds.jpg
author: Вардарски
---
Најмалку 9 лица загинаа, а илјадници се евакуирани од своите домови поради разорните поплави во Италија во последните денови, пренесува „Ројтерс“.

Зафатен е регионот Емилија Ромања во северниот дел на земјата. Поплавите зафатија 37 градови и заедници, а регистрирани се околу 120 свлечишта.

Трките во областа се откажани.

Најмалку еден мост во близина на градот Болоња се урна, некои патишта беа блокирани од поплави, а многу железнички услуги беа прекинати.

Локалните власти предупредија дека најлошото можеби допрва доаѓа.

Министерот за цивилна заштита Нело Мусумечи рече дека некои области забележале половина од просечните годишни врнежи само во последните 36 часа.

Реките се излеаа од коритата, земјоделските површини под вода.

Италијанскиот премиер Џорџија Мелони увери дека владата внимателно ги следи настаните и е подготвена да пружи помош.

Во Италија се почести се катастрофите поврзани со временските услови.

Поројните дождови во Емилија Ромања дојдоа по неколкунеделна суша што ја зацврсти земјата и ја намали нејзината способност да апсорбира вода, влошувајќи ги последиците од поплавите.