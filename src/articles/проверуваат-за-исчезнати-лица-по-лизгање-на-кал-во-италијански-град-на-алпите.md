---
title: Проверуваат за исчезнати лица по лизгање на кал во италијански град на Алпите
date: 2023-08-15T12:00:50.129Z
category: свет
featured: true
featuredImage: ../img/2-prov-isz-it.jpg
author: Вардарски
---
Силни свлечишта ги покриле улиците на италијанскиот град Бардонекија на Алпите доцна во неделата, јавува Асошиетед прес. Свлечиштето го наполни градот со вода и отпад, а ги покри бреговите на околните реки.

Спасувачките тимови во Бардонекија, град во близина на Торино во планинската долина Вал ди Соуса, денеска трагаа по евентуално исчезнати луѓе и ги расчистуваа патиштата затнати од кал.

Властите соопштија дека сите жители се извлечени.

Регионалниот гувернер на Пиемонт Алберто Сирио изјави дека нема жртви и дека се пронајдени пет лица за кои првично се сметаше дека се исчезнати. Тој додаде дека штетата е голема и дека веќе апелирал до Владата за помош.

Тимовите за цивилна заштита ги отстрануваат остатоците од патиштата и ја проверуваат хидролошката состојба на реката Фрежус, која беше зафатена, објасни тој.

Во текот на ноќта противпожарните екипи извлекле шест лица од превртен кампер.