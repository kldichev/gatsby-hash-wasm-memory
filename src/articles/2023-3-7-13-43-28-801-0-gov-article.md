---
title: 'Влада: Премиерот Ковачевски - Владините политики создаваат поволна бизнис клима за привлекување странски инвестиции - 23 АВГУСТ 2023'
date: 2023-08-23T13:43:28.801Z
featuredImage: ../img/vlada-banner.jpg.webp
author: Филип Поповски
category: македонија
featured: true
---
Претседателот на Владата на Република Северна Македонија, Димитар Ковачевски, заедно со заменик-претседателот на Владата задолжен за економски прашања, координација на економските ресори и инвестиции, Фатмир Битиќи и министерката за одбрана Славјанка Петровска, денеска оствари средба со делегација на Hyundai Motor Group, предводена од извршниот директор Еуисун Чунг и јужнокорејскиот амбасадор, Бае Јонинг.
На средбата се разговараше за потенцијалот кој Северна Македонија го има за странските инвестиции, како и за владините политики за создавање на поволна бизнис клима за привлекување странски инвестиции.
На состанокот се потенцираше дека Северна Македонија нуди низа предности за инвестирање, меѓу кои и стратешка локација, блискост до солунското пристаниште, добра патна инфраструктура, а во тек е изградба и на автопатот до пристаништето во Драч.
Премиерот Ковачевски подвлече дека овие податоци заедно со договорите кои Северна Македонија ги има потпишано за слободна трговија кои овозможуваат пристап до пазарите во 40 земји со 600 милиони потрошувачи ја прават нашата земја одлична дестинација за странските инвеститори.
На средбата делегацијата на Hyundai се запозна со фактот дека во моментов 40 бизнис капацитети во нашата земја се во сопственост на странски инвеститори од Тајван, Германија, Канада, САД и за финансиската поддршка која Владата ја нуди на меѓународните инвеститори кои користат локални добавувачи.
