---
title: Големо излевање нафта на плажа во Еквадор
date: 2023-07-22T12:00:50.252Z
category: свет
featured: true
featuredImage: ../img/2-izlevanje-nafta.jpg
author: Вардарски
---
Големо излевање нафта на плажа во Еквадор. Излеани се околу 1.200 барели. Километри од крајбрежјето се загадени, дел од суровата нафта навлезе и во Тихиот Океан. Ова го објави Ал Џезира.

Рафаел Армендариз, транспортен менаџер на државната нафтена компанија Петроекуадор, рече дека инцидентот се случил кога резервоарот на поморскиот терминал во пристаништето Есмералдас го надминал својот капацитет. Според него, излеани се околу 1.200 барели нафта. Тој објасни дека најголемиот дел од нафтата завршила на плажата, но дел од неа се излеа и во Тихиот Океан.

Сурова нафта се излеа на плажата Лас Палмас, популарна туристичка дестинација.

Почна истрага за причините за излевањето. Генералниот директор Рамон Кореа не ја исклучи можноста за невнимание, механички оштетувања или саботажа.

Според министерот за животна средина Хозе Давалос, излевањето може да влијае на дивиот свет, како што се птиците и раковите. Тој очекува чистењето да трае околу една недела.