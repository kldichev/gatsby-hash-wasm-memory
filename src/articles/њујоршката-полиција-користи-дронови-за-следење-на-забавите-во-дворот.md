---
title: Њујоршката полиција користи дронови за следење на забавите во дворот
date: 2023-09-04T05:10:48.072Z
category: свет
featured: true
featuredImage: ../img/7-10-njujorska-pol.jpg
author: Вардарски
---
Полицијата во Њујорк планира да користи дронови за полициски надзор како одговор на поплаките за големи собири на луѓе, вклучително и оние на приватни настани. Оваа мерка ќе ја преземат за време на викендот на американскиот ден на трудот, пренесува „Асошиетед прес“.

„Ако повикувачот каже дека има голема толпа или голема забава во дворот, ние ќе ги искористиме нашите средства за да го истражиме тоа“, рече помошник комесарот на њујоршката полиција Каз Датри за време на прес-конференција.

Планот наиде на итна реакција кај застапниците за приватност и граѓански слободи. Тие го поставија прашањето дали таквата употреба на дронови ги прекршува постоечките закони за полициски надзор.

Датри рече дека беспилотните летала ќе одговорат на „неприоритетни и приоритетни повици“, не мора да доаѓаат од област низ која минува парадата.

Потегот беше објавен за време на безбедносниот брифинг фокусиран на годишниот фестивал на Карибите J'ouvert, кој го означува крајот на тамошното ропство. Секоја година, илјадници луѓе излегуваат на улиците на Бруклин за време на настанот.

Регулативите и ограничувањата за дронови заостануваат зад ширењето на технологијата, според застапниците за приватност. Ова ја отвора можноста за прекумерен надзор кој би бил незаконски доколку го изврши човек-полицаец.

„Една од најголемите грижи со брзањето да се воведат нови форми на воздушно надгледување е колку мала заштита имаме од овие камери да бидат насочени во нашите дворови или дури и во спалните соби“, рече Алберт Фокс Кан, извршен директор на Проектот за надзор над технологијата за надзор. (Проект за надзор на технологијата за надзор - СТОП).

NYPD не одговори на барањето за дополнителни информации за нивната политика за беспилотни летала.

Полициските сили таму, како и во другите американски градови, се повеќе се потпираат на нивната употреба. Полициски беспилотни летала се користени 124 пати оваа година, во споредба со само четири во 2022 година.