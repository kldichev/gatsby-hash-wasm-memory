---
title: Мане сака да се врати во Ливерпул
date: 2023-04-16T23:12:14.768Z
category: спорт
featured: true
featuredImage: ../img/skavrnti.png.webp
author: Вардарски
---

Кариерата на Садио Мане во Баерн Минхен не оди најдобро. Сенегалецот го удри Лерој Сане во лицето по поразот од Мен Сити со 3-0 во Лигата на шампионите и остана надвор од тимот за дуелот со Хофенхајм во Првата Бундеслига.

Покрај тоа, Мане доби и сериозна парична казна.

Според голем број медиуми во Германија, раководството на Баварците решило да се раздели со Африканецот, а желбата на фудбалерот е и да замине.

Тој дури им кажал на своите пријатели дека му недостига Премиер лигата и дека сака да се врати во Ливерпул на крајот од сезоната, според Football Insider.

Мане има 11 гола и 5 асистенции на 32 натпревари од почетокот на сезоната.
