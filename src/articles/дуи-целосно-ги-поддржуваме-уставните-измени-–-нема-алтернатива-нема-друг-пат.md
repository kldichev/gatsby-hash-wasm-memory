---
title: "ДУИ: Целосно ги поддржуваме уставните измени – нема алтернатива, нема
  друг пат"
date: 2023-08-19T16:34:29.524Z
category: македонија
featured: true
featuredImage: ../img/dui-stab.jpg
author: Вардарски
---
<!--StartFragment-->

Демократската унија за интеграција целосно и недвосмислено ги поддржува уставните измени за европската иднина на нашата држава.

„Денес, Република Северна Македонија е полноправна членка на Северноатлантската НАТО алијанса и го продолжува својот пат кон големото европско семејство.

Уставните измени се одлучувачки чекор за продолжување на интегративните преговори со Европската Унија и организирање на втората меѓувладина конференција.

Демократската унија за интеграција апелира до сите парламентарни политички партии и 120-те пратеници силно да размислуваат за интересите на граѓаните и државата и да не ги блокираат важните процеси како што се евроинтеграциите.

Денеска, во Собранието почна процесот на уставни измени и конечната определба за нас, за нашето општество, во нашата политичка сцена, кој е за интеграција во Европа и Америка, а кој е за изолација и Русија.

Нема средина, нема алтернатива, нема друг пат“ – велат од ДУИ!

<!--EndFragment-->