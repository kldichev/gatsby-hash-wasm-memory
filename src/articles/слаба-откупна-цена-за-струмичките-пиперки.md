---
title: Слаба откупна цена за струмичките пиперки
date: 2023-07-08T15:48:20.062Z
category: македонија
featured: true
featuredImage: ../img/slaba-ot-cen.jpg
author: Вардарски
---
<!--StartFragment-->

Неславно почнува бербата на пиперките во струмичко. Првите количини се продадоа по цена од 40 до 50 денари за килограм, но екот на бербата почнува со нестабилна цена која варира помеѓу 20 и 30 денари за килограм. Производителите велат дека производството на оваа култура е прилично скапо и бара посебни услови, па со вакви откупни цени не се постигнува рентабилност.

Трговците, од друга страна, со свои објаснувања. Велат, и тие имаат проблем со дистрибуција, немало голема побарувачка на пазарите низ државата.

Производството на раната сорта пиперки почнува во зимскиот период и потребно е загревање на пластениците каде се одгледува расадот. Поради тоа цената на чинење е повиска. Токму високите производствени трошоци и нестабилниот пласман е причина за намалувањето на површините под рана пиперка во струмичкито регион. Од министерството за земјоделство велат дека е тешко да се направи точна проценка на засадените површини, но евидентно е дека се губи интересот за раноградинарските култури.

<!--EndFragment-->