---
title: Американскиот Стејт департмент одобри продажба на оклопни транспортери
  „Страјкер“ на Бугарија
date: 2023-09-02T14:02:45.544Z
category: свет
featured: true
featuredImage: ../img/straj-us-bg.jpg
author: Вардарски
---
И покрај одобрението на Стејт департментот, известувањето не значи дека е потпишан договор или дека преговорите се завршени

Американскиот Стејт департмент ја одобри можната продажба на воените машини „Страјкер“ на Бугарија во вредност од 1,5 милијарди долари, објави Пентагон.

Продажбата на НАТО сојузникот Бугарија ќе се состои од 183 единици од семејството на возила Страјкер, вклучувајќи носачи на пешадија, командни возила и возила за медицинска евакуација.

Агенцијата за одбранбена и безбедносна соработка на Пентагон го извести Конгресот за можната продажба.

И покрај одобрението на Стејт департментот, известувањето не значи дека е потпишан договор или дека преговорите се завршени.

General Dynamics Corp е главниот изведувач на оружјето.