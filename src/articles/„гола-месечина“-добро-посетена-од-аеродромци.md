---
title: „Гола месечина“ добро посетена од Аеродромци
date: 2023-06-26T19:30:24.321Z
category: македонија
featured: true
featuredImage: ../img/9-30-gol-mesecina-dobro-pos.jpg
author: Вардарски
---
<!--StartFragment-->

На четвртиот ден од културниот бран во Општина Аеродром, дождот и лошото време не ги спречија граѓаните да присуствуваат избедбата на претставата „Разведи ме“ од Театар Провокација. Аеродромци живеат за настани кои го подигнуваат нивото на културата и нудат нови летни забавни содржини, а доказ за тоа е масовната посетеност низ првите четири вечери од „Гола Месечина“, соопштија од Општината. Неколку илјади граѓани, претходните вечери имаа можност да ги проследат претставите „Страданијата на првата брачна ноќ на Миле Султан“ на театар од Србија, претставата на „Импров група Скопје“, како и стенд-ап настанот на популарниот Сашко Коцев.

\
<!--StartFragment-->

„Преполниот стадион, одличната програма, талентираните артисти и насмеаните ликови се само потврда дека 'Полна месечина', е одличен перформанс кој сите ние со нетрпение го очекувавме. Настан успеа за момент да не оттргне од секојдневните обврски и грижи. Лично се радувам за ваквите настан и мојата заложба е секогаш да даваме силна поддршка на домашната култура и продукција“, напиша градоначалникот на Аеродром, Тимчо Муцунски на фејсбук и најави натамошна поддршка на домашни проекти од културата

„Гола Месечина“ е традиционален и меѓународен фестивал на комеди јата кој по 10-ти пат се одржува во Општина Аеродром, во заедничка организација на општината и Театар Комедија. Фестивалот завршува вечерва, со стенд-ап шоуто на Тино и Атанас, а почетокот на настаните е во 21 часот. Влезот е за граѓани над 16 години и е бесплатен.

<!--EndFragment-->

<!--EndFragment-->