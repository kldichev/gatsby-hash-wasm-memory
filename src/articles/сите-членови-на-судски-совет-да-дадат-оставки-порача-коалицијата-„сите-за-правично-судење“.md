---
title: Сите членови на Судски совет да дадат оставки, порача коалицијата  „Сите
  за правично судење“
date: 2023-06-07T09:30:05.411Z
category: македонија
featured: true
featuredImage: ../img/11-30-sud-clen-sud-ost.jpg
author: Вардарски
---
<!--StartFragment-->

Коалицијата „Сите за правично судење“ ја поздравува одлуката на членовите на Судскиот совет кои денес поднесоа оставка од нивната функција.

Од Коалицијата се надеваат и ги охрабруваат и останатите членови на Судскиот совет да поднесат оставки за да можело понатаму да се изберат нови членови на ова тело кое ќе биде легитимно во извршување на своите надлежности согласно Законот.

„Судскиот совет е тело од исклучително значење за гарантирање на независноста и професионалноста на работењето на судиите, а сé со цел да им се овозможи на граѓаните да имаат фер и правично судење пред независен и непристрасен суд. Дополнително, начинот на работата на Судскиот совет влијае на зголемување на довербата на граѓаните во судскиот систем“, велат од Коалицијата „Сите за правично судење“.

Претходно денес, судиите Зоран Герасимовски и Мирјана Радевска-Стефкова поднесоа оставки од функциите членови на Судскиот совет.

Причините за овој чекор се непознати за јавноста, а оставките се депонирани до претседателот Сашко Георгиев.

<!--EndFragment-->