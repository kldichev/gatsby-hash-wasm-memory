---
title: Волково ја доби првата градинка која има капацитет за 150 деца
date: 2023-02-16T22:13:09.626Z
category: македонија
featured: true
featuredImage: ../img/gradinka-volkovo-960x540.jpg.webp
---

Денеска Волково ја доби првата детска градинка. Со изградбата на „Сонце“ е решен повеќедецениски проблем за граѓаните од тој дел на главниот град и околните населени места, а за најмладите се обезбедува пристап до квалитетна социјална услуга за ран детски развој.

Градинката е изградена во кружна форма и според современи стандарди. Има капацитет за згрижување на 150 деца. Во нејзината изградба и опремување се вложени близу 103 милиони денари.

Од вкупно 16 градинки кои се предвидени со „Компонента 2“ од Проектот за подобрување на социјалните услуги што го спроведува Министерството за труд и социјална политика, со поддршка од Светска Банка. „Сонце“ во Волково е деветта градинка по ред.
