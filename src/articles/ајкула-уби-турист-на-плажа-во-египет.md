---
title: Ајкула уби турист на плажа во Египет
date: 2023-06-10T14:00:26.862Z
category: свет
featured: true
featuredImage: ../img/4-ajk-ubi-tur-egip.jpg
author: Вардарски
---
Ајкула уби турист на плажа во Египет. Инцидентот се случил во популарниот туристички град Хургада на источниот брег на Египет, јавува CNN.

Локалните власти го забранија пливањето во близина на плажата во туристичкиот град на Црвеното Море по смртоносниот напад.

Министерот за животна средина Јасмин Фуад нареди комисија да го истражи инцидентот. Таа посочи дека се потребни мерки за да не се повтори инцидентот.

Локалните власти известија дека во областа на нападот била фатена тигарска ајкула. Дали станува збор за ајкулата-убиец, останува да се испита.

Министерството за животна средина издаде дводневна забрана за пливање, вклучувајќи нуркање и сите други спортови на вода, во областа помеѓу Гуна северно од Хургада и заливот Сома на југ.

Имаше неколку слични инциденти долж египетскиот брег на Црвеното Море во последниве години.