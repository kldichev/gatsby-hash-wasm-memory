---
title: Над илјада полицајци беа повредени во протестите низ Франција
date: 2023-04-02T23:08:25.999Z
category: свет
featured: true
featuredImage: ../img/prob.png.webp
author: Вардарски
---

Повеќе од илјада полицајци и пожарникари се повредени во протестите и немирите ширум Франција, изјави во неделата министерот за внатрешни работи Жералд Дарманин за локалните медиуми.

Франција е опфатена со штрајкови и протести откако претседателот Емануел Макрон и владата ги истуркаа плановите за зголемување на старосната граница за пензионирање од 62 на 64 години.

Дерманин за францускиот весник Журнал ду диманш (ЈДД) изјави дека 1.093 полицајци и пожарникари биле повредени од избувнувањето на протестите во март.

Покрај тоа, имало 2.579 вооружени инциденти и 316 напади на јавни згради, изјави тој за неделникот објавен во недела.

Тој не даде детали за повредените демонстранти, но рече дека 36 полицајци се под истрага поради сомневање за прекумерна употреба на сила.
Дарманин ги отфрли обвинувањата дека полицајците биле агресивни кон демонстрантите и дека употребиле непропорционална сила.

– Правото на протест не го вклучува правото на насилство, рече тој.

Полицијата мораше да интервенира кога инаку мирните протести станаа насилни, рече Дарманин.

Тој рече дека полицијата може легитимно да покаже сила и, како што рече, понекогаш да постапува грубо, но со тоа одговара на крајно насилните напади на професионалните бунтовници чија цел е уништување имот и убивање на полицајци.

Протестите, кои беа мирни неколку недели, станаа насилни на 16 март кога владата ја протурка контроверзната реформа без гласање во парламентот.

Уставниот совет се уште ја разгледува реформата.

Синдикатите повикаа на 10-ти национален ден на штрајкови и протести во четврток, а владата не покажува знаци на повлекување.

Штрајковите продолжуваат да го нарушуваат јавниот живот. На места е загрозен авиосообраќајот и снабдувањето со гориво на бензинските пумпи.
