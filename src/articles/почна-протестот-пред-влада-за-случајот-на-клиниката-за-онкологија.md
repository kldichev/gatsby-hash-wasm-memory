---
title: Почна протестот пред Влада за случајот на Клиниката за онкологија
date: 2023-09-04T18:01:01.116Z
category: македонија
featured: true
featuredImage: ../img/prot-non.jpg
author: Вардарски
---
<!--StartFragment-->

Пред Владата, попладнево почна протестот на граѓаните кои го изразуваат својот револт во врска со случувањата на Клиниката за онкологија. Со транспаренти „Убивате за профит”, „Колку вреди човечкиот живот”, „Онкологија=профит”, „Разбуди се мој народе“, тие бараат овој случај да не помине неказнето.

<!--EndFragment--><!--StartFragment-->

Според најавите, протестот ќе продолжи со марш кон Министерство за здравство.

Премиерот Димитар Ковачевски во врска со случајот на Клиниката за онкологија за тврдењата за продавање на цитостатици денеска изјави дека пардон нема да има за никого, и побара случајот да не се политизира бидејќи како што кажа се работи за мултипартиски и мултиетнички криминал. Правото на протест на граѓаните е добредојдено, според него, бидејќи врши дополнителен притисок да се реши случајот.

<!--EndFragment--><!--StartFragment-->

\-Нема да се дозволи никаков притисок, ниту политички, ниту етнички, ниту каков било друг. Инволвираните ако сакаат нека бидат членови и на свети СДСМ, и на свето ВМРО, и на свети ДУИ тој што се огрешил има да одговара, потенцираше премиерот.

<!--EndFragment-->