---
title: Пропагандистот број 1 на Путин ја повика Русија да ја нападне Романија со
  тактички нуклеарни оружја
date: 2023-06-24T15:45:52.089Z
category: свет
featured: true
featuredImage: ../img/5-45-propan-napad-rom.jpg
author: Вардарски
---
Владимир Соловјов, главниот пропагандист на рускиот претседател Владимир Путин, и се закани на Романија со напад со „тактичко нуклеарно оружје“. Изјавата, дадена во неговиот пренос на ТВ каналот „Русија-1“, доаѓа по информациите дека украинските пилоти ќе бидат обучени во Романија да управуваат со авиони Ф-16, пишува „Романија инсајдер“.

„Ова значи дека Романија повеќе нема да постои. Тоа значи дека Романија ќе мора да биде нападната со тактичко нуклеарно оружје“, рече Соловјов. Изјавата доаѓа откако Политико објави дека неколку западни земји ја разгледуваат Романија како можна локација за обука на украински пилоти за борбените авиони Ф-16.

„Романија е една од земјите за кои коалицијата на западните земји размислува да биде домаќин на обуката“, рече западен функционер, кој сакаше да остане анонимен.

Групата работи на преговарање за договор за спроведување обука на пилоти на лице место во Романија, рече, исто така, сегашен и поранешен функционер на Пентагон.

Ова не е единствената закана што Русите ја упатија кон Романија во последната недела.

Прорускиот гувернер на регионот Керсон во четвртокот се закани дека Русите ќе го кренат во воздух мостот Галац-Ѓурѓулести, кој ги поврзува Романија и Република Молдавија.

Заканите биле упатени откако Украинците удриле во мостот што го поврзува анектираниот Крим со регионот Керсон.