---
title: Братски отстапуваме 5 министерства од СДСМ за ВМРО, вели Ковачевски
date: 2023-06-10T16:30:27.368Z
category: македонија
featured: true
featuredImage: ../img/6-30-bratska-delba-dpmne.jpg
author: Вардарски
---
<!--StartFragment-->

Премиерот и лидер на СДСМ, Димитар Ковачевски, останува на ставот дека лидeрската средба со лидерот на ВМРО-ДПМНЕ, Христијан Мицкоски била потребна, успешна и дека донела добри резултати. Во гостувањето во „360 степени“, Ковачевски неколкупати повтори дека ВМРО-ДПМНЕ го променила ставот за уставните измени, но и дека се прифатени сите нивни барања.

\-Гледајќи го дискурсот на ВМРО-ДПМНЕ, сфатив дека тие сакаат да бидат дел од власта, дел од процесот и сметав дека треба да се понуди едно широко обединување на политичката сцена бидејќи процесот на евроинтеграции е широк, за сите граѓани, и затоа понудив ВМРО-ДПМНЕ да е дел од Владата – прво да го отвориме Уставот со две третини, ВМРО-ДПМНЕ да влезе во Владата, и тоа 50 проценти од министерските места што ги има СДСМ да ги отстапи на ВМРО-ДПМНЕ. Сметам дека тоа е најфер, братски, пола-пола, за да може да види народот дека се работи за искрена намера – рече Ковачевски.

<!--EndFragment-->