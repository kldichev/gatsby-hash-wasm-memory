---
title: "Ангелов: Гори релативно мал крак кај Ајватовци, поддршка од воздух не е
  потребна"
date: 2023-08-27T09:44:59.489Z
category: македонија
featured: true
featuredImage: ../img/gori-rel-mal-ajt.jpg
author: Вардарски
---
<!--StartFragment-->

Нема потреба од поддршка на воздухопловните сили за гасење на пожарот кај скопско Ајватовци во раните утрински часови. Неизгаснат остана само еден релативно мал крак. Од страна на Бригадата за противпожарна заштита на град Скопје со поддршка од локалното население пожарот ќе биде следен, изјави за МИА директорот на Центарот за управување со кризи (ЦУК), Стојанче Ангелов.

Нагласи дека рано утрово пожарот е ставен под контрола. Два од трите краци од пожарот кои вчера гореа, како што рече, се изгаснати.

Пожарот избувна вчера попладне и се прошири на територијата на соседните села Мршинци, Бучинци и Бујковци во општина Илинден, како и во општина Арачиново. Во еден период беше надвор од контрола и беше најавено дека рано утринава ќе дејствуваат два полициски хеликоптера, а подоцна ќе им се приклучат и два ер трактора на Дирекцијата за заштита и спасување. 

Вчера беше изгаснат пожарот во општините Пробиштип и Чешиново Облешево каде дејствуваа полициски хеликоптери и ер трактор, а во доцна попладнето заврна и дожд. Вчера вечер активни пожари имаше и во скопските села Умово и Рашче.

<!--EndFragment-->