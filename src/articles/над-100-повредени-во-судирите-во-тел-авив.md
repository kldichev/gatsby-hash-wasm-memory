---
title: Над 100 повредени во судирите во Тел Авив
date: 2023-09-04T18:40:05.196Z
category: свет
featured: true
featuredImage: ../img/1-k-raneti.jpg
author: Вардарски
---
Повеќе од 100 луѓе се повредени во судирите во Тел Авив меѓу приврзаниците на владата на Еритреја и приврзаниците на претседателот Исаиас Аверки, пренесе Ројтерс.

Израелската полиција мораше да употреби сила и шок-бомби за да ги совлада демонстрантите.

Во судирите се повредени вкупно 114 лица. Од нив 30 се полицајци.

Насилството избувна околу настанот организиран од амбасадата на Еритреја по повод одбележувањето на Денот на револуцијата на 1 септември, кој го означи почетокот на војната за независност на Еритреја против Етиопија во 1961 година.

Исајас владее откако Еритреја стекна независност во 1993 година. Групите за човекови права ја осудија неговата влада како силно репресивна, а земјата е под санкции на САД и ЕУ поради наводни злоупотреби.