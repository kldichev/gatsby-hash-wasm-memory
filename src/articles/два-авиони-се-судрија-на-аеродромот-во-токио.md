---
title: Два авиони се судрија на аеродромот во Токио
date: 2023-06-11T15:00:43.019Z
category: свет
featured: true
featuredImage: ../img/5-2-avioni-tokio.jpg
author: Вардарски
---
Два големи патнички авиони се судрија на земја во близина на такси пат на аеродромот Ханеда во Токио, при што не беа повредени, но беа одложени некои летови од аеродромот, јави јапонската јавна телевизија NHK, повикувајќи се на јапонското Министерство за транспорт.

Авионите на тајванските авиокомпании Eva Airways и Thai Airways благо се судрија на земја. Дел од крилото на авионот на Тај Ервејс е скршен, а фрагменти од него паднале на земја.

„Тај ервејс“ соопшти дека нивниот авион за Бангкок бил на такси пат кога дел од врвот на десното крило на авионот се судрил со задниот дел на авионот Ева кој исто така бил на такси пат.

Во судирот е оштетено крилото на авионот на Тај Ервејс, што значи дека не можел да го заврши летот, соопшти авиокомпанијата. Ербасот А330 превезувал 250 патници и 14 членови на екипажот.

Јапонското Министерство за транспорт не одговори веднаш на барањето на Ројтерс за коментар. „Тај ервејс“ соопшти дека јапонските власти за цивилна авијација го истражуваат инцидентот.