---
title: "Хан со порака до македонските политичари: Партиските интереси да се
  остават на страна"
date: 2023-09-15T16:54:15.342Z
category: македонија
featured: true
featuredImage: ../img/han.jpg
author: Вардарски
---
<!--StartFragment-->

## Соработувајте и зграпчете го моментот за ЕУ, им порача еврокомесарот за буџет, а порано и за проширување, Јоханес Хан на македонските политичари.



<!--EndFragment--><!--StartFragment-->

Во воведното обраќање на Скопскиот економски и финансиски форум Хан истакна дека партиските интереси за европскиот пат на Македонија треба да се остават настрана, а политичките сили во земјава да ги вложат сите напори во Собранието за да се постигнат националните цели. Тој н изрази уверување дека Македонија ќе стане можеби 28 членка на ЕУ, но повтори дека евроинтеграцијата и натаму останува процес базиран на заслуги. ЕУ не е само банкомат, туку систем на вредности и треба да си ја заврши и својата домашна задача, порача Хан.

**\- Македонија денес е на одличен пат кон ЕУ. Би сакал да пренесам порака до сите политички сили во земјата – соработувајте. Ова е тимска задача, треба да играте како национален фудбалски тим, а не како шампионат на поединци. Треба заедно да работите, инаку нема да бидете успешни. Ова е нешто што морате да го ставите настрана – партиските, политичките интереси. Ова можете да го разговарате за многу различни прашања, но ова е национално прашање, ова е главното прашање во кое мора да ги вложите сите ваши заложби, сите сили во Собранието за да ги постигнете вашите цели, рече Хан.**

Македонија мора да одлучи дали сака да е дел од ЕУ и да ги усвои уставните измени, повика заменик шефот на мисијата на САД во земјава, Ерик Мејер. Кажа дека ја разбира загриженоста кај групи и поединци за постојаните услови и тешкиот процес на Македонија, но е уверен дека сега е државата има историска можност да продолжи напред. САД очекува и засилена борба против корупцијата во Македонија, порача Мејер.

Според премиерот Димитар Ковачевски од нас зависи колку брзо ќе ги исполниме условите, бидејќи ЕУ како никогаш досега Европа е свртена кон Западен Балкан. Тој денеска имаше и билатерална средба со еврокомесарот Хан, на која и двајцата се ја потенцирале важноста од усвојувањето на уставните измени. Со членствоито во ЕУ ќе има повисоки плати и намалување на невработеноста, посочи премиерот.

Со мотото „Европа – ДА, Европа – СЕГА“ се одржа третиот Скопски економски и финансиски форум (СЕФФ), во Скопје, во организација на Министерството за финансии. Беа присутни голем број домашни и странски гости и говорници и претставници од европските банки, владите во регионот и земјава, дипломати, претставници од бизнис-секторот, академската јавност ..

<!--EndFragment-->