---
title: Од 1 септември нема електрични скутери во Париз
date: 2023-08-29T17:30:44.580Z
category: свет
featured: true
featuredImage: ../img/7-30-trotinet.jpg
author: Вардарски
---
Од 1 септември нема да може да се изнајмуваат електрични скутери во Париз, објави во неделата телевизискиот канал RTBF.

Според каналот, градското собрание нема намера да ги обнови договорите со тројца приватни оператори кои распоредиле флота од овие возила во Париз, што ќе стане првата европска престолнина која ќе ја забрани услугата за обезбедување електрични скутери за граѓаните.

Давателите на оваа услуга мора да ги отстранат скутерите од улиците на Париз, каде што ќе можат да се користат до крајот на август.

Оваа одлука се заснова на резултатите од референдумот во градот за употреба на електрични скутери. Во гласањето учествуваа повеќе од 100.000 парижани. 89% од оние кои учествуваа на референдумот на 2 април ја поддржаа забраната.

Причина за ваквото гласање беа проблемите што ги предизвикаа скутерите расфрлани низ градот, но најмногу грижата за безбедноста на нивните корисници.

РТБФ ги забележува критиките за овој референдум од страна на заинтересираните компании, кои пред се ја истакнуваат слабата излезност на гласачите од 7,46%.

„Излезноста на гласачите би можела да биде поактивна и порепрезентативна доколку методите на гласање би биле различни: повеќе избирачки места, електронско гласање, информации од општините“, пишуваат во заедничкото коминике трите приватни оперативни компании.

Во 2022 година, во Париз се регистрирани околу 400.000 патувања со електрични скутери, објави ТВ каналот.