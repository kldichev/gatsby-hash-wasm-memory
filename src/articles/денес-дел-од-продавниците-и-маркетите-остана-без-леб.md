---
title: Денес дел од продавниците и маркетите остана без леб
date: 2023-03-01T20:30:48.929Z
category: македонија
featured: true
featuredImage: ../img/raftleb.jpg.webp
author: Тодор Вангелов
---

Откако Владата донесе одлука и ја замрзна цената на белиот и полубелиот леб на 33 денари за 450 грама, денеска рафтовите за леб се празни во дел од продавниците низ РС Македонија.

Во понеделникот на прес конференција групацијата на мелничко-пекарската индустрија, се заканија дека ќе престанат со производството на леб доколку стапи во сила мерката за замрзнување на неговата цена.

Дел од пекарите се заканија дека ќе престанат да произведуваат леб ако Владата ја замрзне цената.

Веќе има реакции од граѓаните дека не можат да најдат леб во продавниците и маркетите.

Некои од помалите пекарници и бурекџилници кои произведуваат бел и полубел леб го продаваат само во нивните објекти, а не го дистрибуираат.

Одлуката која ја донесе Владата за замрзнување на цената на белиот и полубелиот леб важи до 31 мај годинава.
