---
title: Сопственик на казино од Mакедонија убиен во Ханиоти, неговиот пријател
  тешко ранет
date: 2023-07-15T15:39:19.992Z
category: македонија
featured: true
featuredImage: ../img/sop-na-kazino.jpg
author: Вардарски
---
<!--StartFragment-->

## Рано утринава околу 3.30 двајца маскирани напаѓачи со мотор пристигнале пред апартман во туристичкото место Ханиоти во Грција и со повеќе од дваесетина куршуми смртно го застрелале 39 годишнииот Орхан Бајрами викан Оки.



<!--EndFragment--><!--StartFragment-->

Рано утринава околу 3.30 двајца маскирани напаѓачи со мотор пристигнале пред апартман во туристичкото место Ханиоти во Грција и со повеќе од дваесетина куршуми смртно го застрелале 39 годишнииот Орхан Бајрами викан Оки, а го раниле неговиот 45 годишен пријател Сеад Слезовиќ, кој е хоспитализаиран во болницата во Полигрос, јавуваат грчките медиуми.

Двајцата се македонски државјани, а се поврзуваат со бизниси со казина и фабрики за пијалоци. Грчката полиција веќе отпочна истрага за крвавиот инцидент и трага по сторителите, а за настанот се огласија и од македонското МНР од каде велат дека македонската амбасада во Атина веќе стапила во контакт со надлежните инситуции, кои работат на расчистување на случајот.

Дел од медимите веќе отвораат дилеми дали станува збор за нарачана ликвидација, Орхан Бајрами се поврзува со подземјето како еден од главните водачи на т.н група Дуќанџик и соработник со Јетон Кривањева Жила кој во март годинава беше убиен во Шиша Бар во старата скопска чаршија, на сличен начин како и синоќешното убиство. Дел од медиумте пишуваат и дека упатени извори во истрагата се сомневаат дека убијците се македонски државјани кои добро ги проучувале движењата на жртвите.засега е нејасно дали и каде надвор од грција избегале сторителите.

Ваквите инциденти, кои се се почести на Балканот, според поранешниот министер за внатрешни работи Павле Трајанов се исклучително загрижувачки. Тој вели дека станува збор за меѓусебно расчистување на криминалните банди, кои како што вели во основа се занимаваат со нарко бизнис и препродажба на оружје..

**„ Се работи за огромни износи на суми бидејќи нарко бизнисот е исклучително профитабилен бизнис и тука борбата е за превласт. Мислам дека треба многу посериозно да се пристапи кон сите овие случувања бидејќи многу често се случуваат и започнат е еден процес на меѓусебе расчистување на недоразбирањата, за жал тука може да се усложнат работите може и некои невини луѓе да загинат бидејќи убивствата се случуваат на отворен простор, во хотели, ресторани. Според првобитната анализа, тука помеѓу овие две-три групи кои што се борат за превласт има десетина вакви случаи од кои пет меѓу носителите, или тие кои раководат со овие групи, тоа покажува дека штом почнала меѓусебната ликвидација, тоа ќе продолжи и понатаму,“ вели Павле Трајанов.**

Пред точно еден месец во Приштина во оружена пресметка беше изрешетен Бљерим Даци, македонски државјанин од Чаир. Даци неофицијално бил осомничен за убиството што се случи во „Шиша бар“, а вакви неофицијални информации објавија и косовските медиуми.

<!--EndFragment-->