---
title: Двајца загинати во нов израелски напад врз Појасот Газа
date: 2023-05-10T16:34:24.163Z
category: свет
featured: true
featuredImage: ../img/dvajca-zaginati-gaza2.png.webp
author: Вардарски
---
Две лица загинаа во нов израелски воздушен напад врз Појасот Газа, јавува Франс прес.

Со нив, бројот на загинатите од израелските напади во вторникот се искачи на 15 лица.

Министерството за здравство на територијата под контрола на Хамас соопшти дека двајца мажи биле убиени во воздушен напад врз возило во Кан Јунис, во јужниот дел на Газа.

Според израелската армија, жртвите биле дел од „терористичка единица“ на Исламскиот џихад, која подготвувала ракетен напад против Израел.

Таа ноќ, 13 лица беа убиени во други израелски напади во Појасот Газа.
Палестинскиот премиер Мохамед Штаје рече дека израелската влада предводена од Бенјамин Нетанјаху ја користи ситуацијата во Појасот Газа како начин да го одвлече вниманието на јавноста од сопствената институционална криза.

Според неговите зборови, последните воздушни напади извршени од Израел врз Газа се чин на „агресија“ и „организиран државен тероризам“ и „преведување во практика на доктрината за убивање, спалување и геноцид, што оние што се на власт во Израел одамна ја имаат исповедал“.

Тој ги повика ОН да го осудат Израел за неговите постапки и да не дозволат неговите лидери да „избегнат одмазда“.

И турското Министерство за надворешни работи ги осуди акциите на Израел и ги повика властите да го прекинат насилството во Појасот Газа за да се избегне ескалација на тензиите во регионот.