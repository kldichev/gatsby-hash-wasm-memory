---
title: Џафери предложи нов собраниски Деловник
date: 2023-09-29T17:59:36.273Z
category: македонија
featured: true
featuredImage: ../img/dzaferi.jpg
author: Вардарски
---
<!--StartFragment-->

Претседателот на Собранието Талат Џафери денеска во редовна собраниска процедура го поднесе Предлог деловникот за работа на Собранието, кој, како што информираат од собраниската прес-служба, е производ на повеќегодишна работа на учесниците во процесот на Дијалогот Жан Моне.

Во Предлог деловникот е предвидено одредбите да почнат да се применуваат од наредниот пратенички состав што всушност придонесе многу во донесувањето на непристрасни решенија со консензус и за пратениците од власта и за пратениците во опозиција, велат од Собранието.

Предлогот, како што посочуваат, е веќе доставен до пратениците во писмена и во електронска форма, а ќе биде предложен за прво читање како дополнение на дневниот ред на 127-та пленарната седница закажана за 3 октомври 2023 година.

<!--EndFragment-->