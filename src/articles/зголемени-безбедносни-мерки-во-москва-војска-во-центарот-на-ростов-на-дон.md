---
title: Зголемени безбедносни мерки во Москва, војска во центарот на Ростов на Дон
date: 2023-06-24T16:09:46.979Z
category: свет
featured: true
featuredImage: ../img/vojska-rostov-dol.jpg
author: Вардарски
---
Властите преземаат засилени безбедносни мерки во центарот на Москва. Колони од воени камиони се забележани во близина на Кремљ и Министерството за одбрана, потврди државната ТАСС.

Путин постојано ја следи ситуацијата, но нема информации каде се наоѓа рускиот претседател.

Градоначалникот на Москва, Сергеј Собјанин, најави дека во главниот град на Руската Федерација е во тек антитерористичка операција, а мерките за безбедност се зајакнати. Воведена е дополнителна контрола на сообраќајот. Исто така е можно да се ограничат масовните настани. Ве молиме третирајте ги сите мерки со разбирање, напиша Собјанин на социјалните мрежи во обраќањето до московјаните.

Евгениј Пригожин молчеше со часови, но сега сними уште една гласовна порака. Тој уверува дека Вагнерците „влегуваат во Ростов“ и дека граничарите ги „прегрнуваат неговите борци“.

Нема фотографии или видео од местото на настанот.

„Ја минавме државната граница на сите места. Граничарите ги прегрнаа нашите борци. Сега влегуваме во Ростов. Воените регрути кои беа фрлени против нас и се повлекоа на страна. \[...] Одиме напред. Ако некој застане во нашата ќе го уништиме до нога. Ќе одиме до крај“, најави Евгениј Пригожин.

Во моментов има официјални информации дека властите ги блокирале сите патишта кои излегуваат од Ростов на Дон.

„Ние не убиваме деца, децата ги убива министерот за одбрана Сергеј Шојгу, кој фрла необучени војници, вклучително и регрути, во војната. Се бориме само со професионалци“, рече Пригожин.

Во моментов нема официјална потврда за неговите зборови, забележуваат западните медиуми.

Во „Телеграм“ беше објавено видео од Новошахтинск. Градот се наоѓа на 70 км. од Ростов на Дон. На видеото јасно се гледаат неколку пикапи, КамАЗ, автобуси и 4 цистерни.

Самиот Пригожин изјавил дека руски борбен хеликоптер бил соборен бидејќи пукал врз цивилна колона.

Беа објавени видеа од центарот на Ростов на Дон на кои се гледа како тенкови заземаат позиции околу зградата на воената команда.