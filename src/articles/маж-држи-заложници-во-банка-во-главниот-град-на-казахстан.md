---
title: Маж држи заложници во банка во главниот град на Казахстан
date: 2023-06-19T10:00:04.441Z
category: свет
featured: true
featuredImage: ../img/12-maz-drzi-zaloznici.jpg
author: Вардарски
---
Маж држи неколку лица како заложници во зградата на филијала на банка во главниот град на Казахстан, Астана. Според прелиминарните податоци, тој е вооружен, соопшти локалната полиција, цитирана од ТАСС.

„Во зградата на Касписката банка на улица „Достик“, маж се заклучил заедно со посетители во установата. Според првичните податоци, мажот е вооружен. Полициски службеници се на лице место, во тек се преговори со мажот. се вели во пораката. Органите на редот ги повикуваат жителите на главниот град да останат смирени и да не им пречат на надлежните служби.

Полицијата ја опколи областа околу филијалата на банката. Жителите од зградата во која се наоѓа банката се изнесени на улица.

Според објавите на социјалните мрежи, мажот има 30 години и држи во заложништво седум девојки и еден чувар. Информацијата засега не е потврдена од полицијата.

Подоцна од банката изјавија дека моментално во експозитурата нема клиенти, туку само вработени. „Претставници на органите на прогонот преговараат со човек кој им се заканува на вработените. Сите сили на полицијата и банката се насочени кон тоа да не биде повреден“, уверуваат од финансиската институција.

Според информациите на порталот Закон, цитиран од ТАСС, на местото на настанот пристигнале специјални сили и воен персонал за да го чуваат периметарот.