---
title: Највисокиот американски генерал сака побрза испорака на оружје до Тајван
date: 2023-07-15T14:30:18.286Z
category: свет
featured: true
featuredImage: ../img/4-30-top-gen-nato.jpg
author: Вардарски
---
САД и нивните сојузници треба да ја забрзаат испораката на оружје за Тајван за да му помогнат на островот да се одбрани.

Ова го изјави претседателот на Здружениот генералштаб на вооружените сили на САД, генерал Марк Мили за време на посетата на Токио, пренесе Ројтерс.

На Тајван му треба оружје како што се системи за противвоздушна одбрана и оние што можат да гаѓаат бродови од копно, рече тој. Тој рече дека е важно војската на Тајван и нејзините одбранбени способности да се подобрат.

Односите меѓу САД и Кина се на „многу ниска точка“, а неодамнешните дипломатски состаноци, вклучително и меѓу американскиот државен секретар Ентони Блинкен и главниот кинески дипломат Ванг Ји, се важни за намалување на шансите за ескалација, нагласи Марк Мили.

Тој додаде дека САД ја разгледуваат потребата од промена на местото каде што некои американски сили се сместени во азиско-пацифичкиот регион.

Поголемиот дел од американските сили во регионот се во североисточна Азија, вклучувајќи 28.500 во Јужна Кореја и 56.000 војници во Јапонија.

Потсетуваме дека од минатата година Тајван се жали на доцнење во снабдувањето со оружје од САД, како што се противвоздушните ракети Стингер, бидејќи производителите ги насочуваа испораките во Украина.

Тајван најави дека неговите трошоци за одбрана оваа година ќе се фокусираат на подготовка на оружје и опрема за „тотална блокада“ од Кина, вклучувајќи делови за борбени авиони Ф-16 и надополнување на оружје.

Во последните денови кинеската војска вежбаше операции на заеднички сили на море.

Соединетите Американски Држави се најважниот снабдувач на оружје на Тајван. Пекинг постојано бараше да престане продажбата на оружје од САД на Тајван, сметајќи ја како неоправдана поддршка за островот со демократски владеење.