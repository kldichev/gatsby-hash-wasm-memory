---
title: "Андреј Ковачев: Не сакаме Гоце Делчев да им го одземеме на Македонците"
date: 2023-06-03T19:25:41.197Z
category: македонија
featured: true
featuredImage: ../img/kovacev-ne-sakame-da-go-zememe.jpg
author: Вардарски
---
Не сакаме Гоце Делчев да им го одземеме на Македонците, бидејќи и ние и тие сме наследници на исти луѓе, кои во минатото не биле поделени. Ова за БГНЕС го изјави европратеникот Андреј Ковачев.

Според него, исклучително е важно модерните генерации во Македонија да не продолжат да се воспитуваат во лага, што пак создава омраза и поделби. Во исто време, Ковачев истакна дека никој не сака да му наметне на современото население во Македонија како да се нарекува.

„Во срцето на нашиот спор не се современите реалности, туку толкувањето на историјата“, рече европратеникот. Поради оваа причина, таканаречената „мешана комисија“ треба да се заснова на факти и историски извори, а не на толкувања на поединечни историчари, категоричен е Ковачев.

„Доколку мешовитата комисија не работи и продолжат фалсификациите на историјата, ќе се одложи меѓувладина конференција додека има напредок. Како што рече премиерот Бојко Борисов – топката е кај нив. Жал ми е што нашите соседи се прават дека не го слушаат и не го почитуваат договорот што го склучивме“, додаде тој.