---
title: "Меси: Индивидуалните награди ми се споредни"
date: 2023-09-23T18:30:48.368Z
category: спорт
featured: true
featuredImage: ../img/8-30-mesi.jpg
author: Вардарски
---
Ѕвездата на Интер Мајами, Лионел Меси ја коментираше можноста да ја добие осмата Златна топка.

„Вистината е, како што реков, тоа е добра награда. Но, имав среќа да освојам сè: ја освоив Лигата на шампионите, Копа Америка, националните лиги и Светското првенство, тоа се важни награди, а индивидуалните награди се споредни. И иако е убаво да се добијат, нешто друго е важно“, изјави Меси за AS.

Меси летово потпиша договор со Интер Мајами кој настапува во МЛС на САД и Канада. 36-годишниот Аргентинец одигра 11 натпревари за тимот, постигна 11 гола и направи 5 асистенции.

Церемонијата на доделувањето на Златната топка ќе се одржи на 30 октомври 2023 година.