---
title: Повторно закани по животот на градоначалникот на Арачиново
date: 2023-05-25T00:45:09.271Z
category: македонија
featured: true
featuredImage: ../img/grad-zakana-arac.jpg
author: Вардарски
---
<!--StartFragment-->

Градоначалникот на Арачиново Ридван Ибраими вчера пријавил закани по неговиот живот по што полицијата го уапсила 69-годишниот жител на Арачиново којшто ги упатил заканите.

Уапсениот се заканувал затоа што не бил задоволен од постапување во предмет за користење државно земјиште. Заканите ги упатил пред повеќе лица во општината додека градоначалникот Ибраими не бил присутен.

Уапсениот е во блиски роднински врски со тројца напаѓачи кои пред повеќе месеци го нападнаа градоначалникот во општината. Еден од напаѓачите бил дел од претходната општинска администрација.

За заканите МВР извести во дневниот билтен:

\-На 23.05.2023 полициски службеници од СВР Скопје го лишиле од слобода Р.А. (69) од с.Арачиново постапувајќи по претходна пријава од Р.И., градоначалник на општина Арачиново, кој пријавил во СВР Скопје дека, додека тој не бил присутен во општинската зграда, Р.А. пред други присутни лица упатувал закани по животот на градоначалникот, а во врска со предмет за доделување на користење на земјиште. По документирање на случајот ќе биде поднесена кривична пријава за кривично дело „Загрозување на сигурноста” по член 144 став 4 од КЗ на РСМ.

<!--EndFragment-->