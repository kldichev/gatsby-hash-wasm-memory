---
title: Украина ја охрабрува Бугарија да ги даде и своите МиГ-29
date: 2023-03-18T18:36:10.148Z
category: свет
featured: true
featuredImage: ../img/ohrnug.png.webp
author: Вардарски
---

Украина ја охрабрува Бугарија да ги даде и своите МиГ-29, откако Полска, а потоа и Словачка дадоа дел. Ова го изјави портпаролот на Министерството за одбрана на Украина Јуриј Сак за БНТ.

Според него, Украина се подготвува за пролетна офанзива и треба да ги зајакне своите воздушни сили, кои обезбедуваат воздушна покривка за копнени операции.

Јуриј Сак, исто така, рече дека украинските вооружени сили водат тешки битки во Бахмут и Авдеевка и секојдневно убиваат меѓу 900 и 1.000 руски војници, кои Русија ги користи како „топовско месо“. Сепак, тој призна дека и Украина прави жртви.

Сак истакна дека проблемот со авионите е сличен на оној со тенковите кога земјата првпат побара тешко оружје од своите сојузници минатата година. Тој објасни дека постепено, по тенковите од советски тип, сојузниците почнале да обезбедуваат западни модели на вооружување.
