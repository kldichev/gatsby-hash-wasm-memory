---
title: Руските и украинските сили се вклучени во улични борби во Бахмут
date: 2023-03-04T17:05:08.205Z
category: свет
featured: true
featuredImage: ../img/ulicniborbi.png.webp
author: Вардарски
---

Руските и украинските сили се борат на улиците на Бахмут, но Русија не успева да го освои градот, изјави заменик-градоначалникот на Бахмут, Олександар Марченко. Во градот се уште има околу 4.000 цивили кои живеат во засолништа, без вода за пиење, струја и греење. Руската артилерија се обидува да ги прекине последните линии за снабдување на бранителите. Иако стратешкото значење на Бахмут е под знак прашалник, Русите го напаѓаат градот со огромни сили, обидувајќи се по секоја цена да ја постигнат првата голема победа во последните шест месеци.

Бахмут е уништен, а Украинците прават се што повеќе да го спречат или одложат падот. Битката за тој град се смета за најкрвавата од почетокот на војната. Бројот на загинатите се уште не е познат. Мостот на реката Бахмутка беше уништен за да се забави напредувањето на руската армија. Единствениот пат надвор од градот е веќе на дофат на неговата артилерија. Украинците признаваат дека ситуацијата во градот е критична, но не отстапуваат.

Основачот на руската платеничка единица Вагнер тврди дека градот е практично опколен и го повикува украинскиот претседател Володимир Зеленски да ја повлече војската.
