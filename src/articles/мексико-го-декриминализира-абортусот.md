---
title: Мексико го декриминализира абортусот
date: 2023-09-08T06:45:34.823Z
category: свет
featured: true
featuredImage: ../img/8-45-aboruts.jpg
author: Вардарски
---
Врховниот суд на Мексико во средата донесе одлука за федерално декриминализирање на абортусот, оценувајќи дека сегашната забрана на постапката е неуставна, јавува Си-Ен-Ен.

„Првиот совет на судот пресуди дека правниот систем кој го санкционира абортусот во Федералниот кривичен законик е неуставен бидејќи ги крши човековите права на жените“, напишаа портпаролите на Врховниот суд на социјалните мрежи.

Абортусот веќе е декриминализиран во 12 држави во Мексико, а последната одлука е донесена пред неколку дена.

Врховниот суд најпрво го прогласи за неуставно криминализирањето на абортусот во 2021 година, пресудувајќи против законот во државата Коахуила кој им се заканува на жените кои абортираат со до три години затвор и парична казна.