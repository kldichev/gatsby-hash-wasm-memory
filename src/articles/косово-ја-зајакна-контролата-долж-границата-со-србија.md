---
title: Косово ја зајакна контролата долж границата со Србија
date: 2023-06-16T12:15:02.416Z
category: свет
featured: true
featuredImage: ../img/2-15-zajkanuvanje-granica-kos.jpg
author: Вардарски
---
Косово ја зајакна безбедноста на границата откако Србија „киднапираше тројца полицајци“ Ова го соопшти косовскиот премиер Албин Курти, цитиран од Асошиетед прес.

Тој, исто така, ги критикуваше меѓународните мировни сили предводени од НАТО дека не дале официјално објаснување за тоа што се случило со тројцата гранични полицајци.

Курти тврди дека тие биле „киднапирани на територијата на Косово“, додека Белград останува на ставот дека тие биле „уапсени“ на српска територија.

Косовскиот премиер покажа мапи од каде се верува дека се случил инцидентот и рече дека специјалните полициски и армиски единици на Србија навлегле длабоко на територијата на неговата земја.

По состанокот на највисокиот совет за безбедност на Косово, Курти посочи дека граничните проверки ќе бидат зголемени и сообраќајот од Србија ќе биде ограничен. Сепак, тој прецизира дека не станува збор за „трговски мерки“, што подразбира дека слободното движење на стоки преку граница ќе продолжи.

Она што не изненадува е молкот и толеранцијата на меѓународните тела кон постапките на Србија, Србија постојано бара причини за ескалација и дестабилизација, а кога нема причина, таа е подготвена и способна да создаде, рече Курти.

Минатата недела тој се пожали на пристрасност кон Косово од страна на Соединетите Американски Држави и Европската Унија и толеранција кон српскиот „авторитарниот режим“.

Последниот инцидент дополнително ги зголеми тензиите меѓу Србија и нејзината поранешна покраина. Србија ги стави своите војници долж границата на највисока готовност поради серијата неодамнешни судири меѓу косовските Срби од една страна и косовската полиција и мировниците на НАТО од друга страна.

Претставник на Косово во Белград побара да ги посети тројцата официјални лица. Курти контактирал со американски официјални лица барајќи од нив да извршат притисок врз Србија да ги ослободи офицерите.

Инцидентот доаѓа еден ден откако косовската полиција уапси во северна Митровица, област претежно населена со етничко српско малцинство, наводен организатор на српските протести на северот од земјата, во кои минатиот месец беа повредени и 30 мировници на НАТО.

Тензиите повторно се разгореа во Косово на крајот на мај, откако косовската полиција ги зазеде зградите на локалните општини во северно Косово, каде мнозинството српско население, за да постави градоначалници етнички Албанци, кои беа избрани на локалните избори во април, откако Србите масовно го бојкотираа гласањето.

Србија и нејзината поранешна покраина Косово се во несогласување со децении бидејќи Белград одбива да ја признае декларацијата за независност на Косово во 2008 година. Друг инцидент на насилство во близина на нивната заедничка граница ги зголеми стравувањата од обновување на косовскиот конфликт 1998-1999 година. животите на над 10.000 луѓе, главно етнички Албанци.