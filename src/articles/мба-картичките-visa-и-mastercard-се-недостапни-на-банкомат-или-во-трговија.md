---
title: "МБА: Картичките VISA и MasterCard се недостапни на банкомат или во трговија"
date: 2023-07-27T13:44:16.433Z
category: македонија
featured: true
featuredImage: ../img/kreditni-karticki.jpg
author: Вардарски
---
<!--StartFragment-->

Во име на членките на Македонската банкарска асоцијација, ве информираме дека во моментот кога соопштението се подготвуваше и испраќаше дел од услугите на нашите членки, поврзани со картичните брендови VISA и MasterCard се недостапни – на банкомат или во трговија, информираат од МБА преку писмено соопштение испратено до медиумите.

Оттаму додаваат дека како и досега, средствата на клиентите на банките се достапни во сите експозитури и филијали.

„Членките на Македонската банкарска асоцијација се во интензивна комуникација со картичните брендови VISA и MasterCard, и од досегашните анализи може да се каже дека причината за проблемот не е поврзана со националните телеком оператори, ниту со поединечните системи на банките. По добивање покомплетни сознанија, јавноста навремено ќе биде известена од страна на Македонската банкарска асоцијација. Се надеваме на брзо нормализирање на сервисите“, посочуваат од МБА.

<!--EndFragment-->