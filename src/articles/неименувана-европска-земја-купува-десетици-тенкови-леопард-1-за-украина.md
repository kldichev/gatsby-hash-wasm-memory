---
title: Неименувана европска земја купува десетици тенкови Леопард 1 за Украина
date: 2023-08-10T09:00:52.092Z
category: свет
featured: true
featuredImage: ../img/11-leoprad-tenk.jpg
author: Вардарски
---
Неоткриена европска влада купила десетици користени тенкови кои некогаш и припаѓале на Белгија, според трговецот со оружје што ги продал. Возилата ќе бидат расклопени, поправени и потоа испратени во Украина, пишува Дојче веле.

Германскиот производител на оружје Рајнметал се подготвува да испрати околу 30 борбени тенкови Леопард 1 во Украина во име на неодредена европска влада, јавуваат неколку медиуми.

Рајнметал набави 50 тенкови Леопард 1 од белгиската компанија OIP Land Systems. Некои од нив се наменети за поправка, а другите ќе бидат за резервни делови.

Пред да бидат употребени на бојното поле, тие ќе бидат повторно монтирани во Дизелдорф, според германскиот весник Handelsblatt.

Повеќе од дваесетина од 50-те главни борбени тенкови се очекува да бидат испорачани во Украина, иако тоа би можело да потрае неколку месеци.

Главниот извршен директор на OIP Land Systems, Фреди Верслујс, рече дека клаузулата за доверливост во договорот за купување го спречила да ја именува земјата што ги купила 50-те тенкови што ги поседува и колку тие чинат. Сепак, во објава на Линкедин, тој рече дека сумата што ја добил е разумна.