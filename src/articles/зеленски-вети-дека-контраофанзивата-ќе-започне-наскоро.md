---
title: Зеленски вети дека контраофанзивата ќе започне наскоро
date: 2023-05-03T21:27:57.208Z
category: свет
featured: true
featuredImage: ../img/leensakjdas.png.webp
author: Вардарски
---

Украинскиот претседател Володимир Зеленски изјави во средата дека Украина наскоро ќе започне контраофанзива против руските сили и дека е сигурен дека Западот потоа ќе го снабдува Киев со напредни борбени авиони, ја цитира Ројтерс неговата изјава.

Говорејќи на прес-конференција во Финска, најновата членка на НАТО, Зеленски рече дека една од причините поради кои патувал во Хелсинки е тоа што Киев сака да стане полноправна членка на воената алијанса.

Украинскиот претседател наведе претходни примери на успеси на бојното поле проследено со обезбедување на нови видови воена помош за Украина.

"Затоа сигурен сум дека наскоро ќе имаме авиони. Затоа што наскоро ќе имаме офанзива, а после тоа сигурен сум дека ќе ни дадат авиони. Претпочитам да биде обратно. ни олеснат, но работите се такви какви што се, и ние сме благодарни за се“, рече украинскиот претседател.

„Ни требаат. Навистина ни требаат“, повтори Зеленски, мислејќи на испораката на авиони од западните сојузници.

Финскиот претседател Саули Ниинисто изјави дека Финска не може да ги донира своите борбени авиони „Хорнет“ од американско производство, бидејќи тие се стари и неколку други земји во Европа имаат слични модели, па затоа нема смисла да се гради синџир за услуги.

„Но, ни се допаѓа вашиот авион, само го кажувам за да знаете, господине претседателе“, се потсмеваше Зеленски.

Посетата на украинскиот претседател на Финска, едно од ретките негови патувања во странство по руската инвазија минатата година, беше најавена дури откако тој пристигна во услови на засилени безбедносни мерки во главниот град на Финска.

Тој го повтори својот став дека Украина треба да влезе во НАТО. Минатиот месец Финска стана 31-ва членка на пактот. Хелсинки поднесе барање за приклучување пролетта минатата година по целосната руска агресија во Украина.

Денеска ни требаат безбедносни гаранции додека не сме во НАТО“, рече Зеленски.

„Но, како и да е, нашата цел е да имаме полноправно членство во Алијансата. Тоа е една од причините поради кои сум овде денес. Втората причина, или искрено, приоритет е да ја зајакнеме нашата војска... Не сакам да одам подетално ако не ви пречи“.

Зеленски имаше билатерални разговори со Ниинисто пред да започне регионалниот самит на кој учествуваат и премиерите на Шведска, Норвешка, Данска и Исланд.

Стотици луѓе се собраа во центарот на Хелсинки за да го видат пристигнувањето на Зеленски, бодрејќи го додека се појави пред претседателската палата.

Портпаролот на Зеленски во изјавата рече дека украинската влада очекува самитот да доведе до заедничка изјава.

Кремљ на 4 април соопшти дека пристапувањето на Финска во НАТО е опасна историска грешка што ќе ја ослаби безбедноста во поширокиот регион и ќе ја принуди Москва да преземе контрамерки.

Повторувајќи го тој став, портпаролката на руското Министерство за надворешни работи, Марија Захарова, на брифингот во средата рече: „Додека ги следиме плановите на НАТО за Финска, потврдуваме дека Русија ќе биде принудена да возврати, и воено и на друг начин, за да ги ограничи заканите за нашата национална безбедност“.
