---
title: Шумски пожар опустоши 500 хектари на источните Пиринеи во Франција
date: 2023-08-17T10:00:21.916Z
category: свет
featured: true
featuredImage: ../img/12-sumski-pozari.jpg
author: Вардарски
---
Пожар опустоши површина од 500 хектари на југот на Франција. Ова го соопштија француските регионални власти, пренесува Дојче веле.

Повеќе од 2.000 луѓе беа евакуирани во текот на ноќта од регионот Пиринеи-Ориентал, во близина на шпанската граница. Според регионалните власти, нема повредени жители или туристи, а евакуираните успеале да се вратат во местата за сместување.

Пожарот избувна во понеделникот попладне во близина на селата Сен-Андре, Сореде и приморското одморалиште Аргелес. Зафатени се 30 куќи, магацин и кампување. Неколку патишта беа затворени, а железничката линија од Перпињан до шпанската граница беше запрена неколку часа.

Официјалните лица рекоа дека туристичката област во регионот на Источните Пиринеи е ранлива поради високите температури, сушата и силните ветрови. Овој регион е најпогоден во Франција од разорните суши.

Францускиот министер за внатрешни работи Жералд Дарманин на Твитер објави дека пожарот сега е под контрола.

Родриге Ферси, висок регионален функционер, рече дека пожарот е под контрола, но и понатаму е опасен. Тој рече дека најтешко погоденото подрачје е „под внимателно набљудување и дека пожарникарите се уште се борат со пожарот“. Според него, 17 пожарникари се здобиле со полесни повреди, а еден е хоспитализиран откако паднал. Нема пријавени смртни случаи.