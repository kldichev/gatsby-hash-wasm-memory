---
title: Најави за протести во здравството, причина - неисплатените плати
date: 2023-02-20T09:09:18.434Z
category: македонија
featured: true
featuredImage: ../img/doktori.jpg.webp
---

<!--StartFragment-->

Претставници на синдикални организации на вработени во здравствениот сектор денеска пред ФЗОМ планираат да побараат исплата на платите за јануари и ќе информираат за следните чекори доколку не ги добијат парите во текот на денов.

Најавија протест поради неисплатените плати и докторите, сестрите, болничарите и останатиот медицински кадар од ГОБ „8 Септември“ и Клиничкиот центар „Мајка Тереза“, како и од други здравствени организации низ земјава.

<!--EndFragment-->

<!--StartFragment-->

Јануарските плати на вработените во здравството доцнат поради хакираниот систем на Фондот. ИТ-системот на ФЗО прекина со работа на 6 февруари откако се случи сајбер-нападот.

ФЗО во четвртокот побара сите јавни здравствени установи да достават податоци за вработените за да може да им се исплати плата.

Министерот за финансии Фатмир Бесими најави дека доколку до понеделник не се реши проблемот, платите за здравствениот кадар ќе се обезбедат од Централниот трезор, а потоа ќе се порамнат со трезорот на Фондот за здравствено осигурување.

Уверување дека ќе биде надминат проблемот со хакерскиот напад на Фондот за здравствено осигурување, вчера потврди и премиерот Димитар Ковачевски. Во интервју за МИА кажа дека се ангажирани домашни и експерти од земјите – членки на НАТО.

<!--EndFragment-->
