---
title: Реџеп Ердоган положи заклетва за трет претседателски мандат
date: 2023-06-04T19:00:46.913Z
category: свет
featured: true
featuredImage: ../img/9-edrogan-kletva.jpg
author: Вардарски
---
На свечена церемонија, турскиот претседател Реџеп Таип Ердоган положи заклетва по трет мандат како шеф на државата, откако минатиот викенд победи на реизборот.

„Јас, како претседател, се колнам во мојата чест и интегритет пред големата турска нација и историја дека ќе го заштитам постоењето и независноста на државата“, рече Ердоган за време на церемонијата во парламентот во Анкара.

Ердоган го доби мандатот од привремениот претседател на парламентот пред да положи заклетва.

Турскиот лидер со најдолг стаж Ердоган доби 52,2 отсто поддршка во вториот круг од 28 мај. Неговата изборна победа им пркоси на повеќето анкети.

По полагањето заклетва во парламентот, во претседателската палата ќе се одржи церемонија на која ќе присуствуваат високи претставници од 78 земји и меѓународни организации, меѓу кои и генералниот секретар на НАТО Јенс Столтенберг, претседателот на Венецуела Николас Мадуро, унгарскиот премиер Виктор Орбан, како и како шеф на бугарската држава Румен Радев.

Ердоган подоцна денеска ќе го објави својот кабинет.