---
title: "Макрон: Францускиот амбасадор во Нигер ќе остане"
date: 2023-08-30T07:00:16.580Z
category: свет
featured: true
featuredImage: ../img/9-makron.jpg
author: Вардарски
---
Амбасадорот на Франција во Нигер ќе остане во земјата и покрај притисокот од лидерите на неодамнешниот пуч, рече претседателот Емануел Макрон во понеделникот во говор пред дипломатите, пренесе Ројтерс.

Макрон, исто така, ја потврди својата поддршка за соборениот претседател на Нигер, Мохамед Базум, чија одлука да не поднесе оставка Макрон ја нарече храбра.

Соработник на Националниот совет на Нигер за одбрана на татковината, предводен од генералот Абдурахаман Чиани, во саботата појасни дека само на францускиот амбасадор во Нигер, Силвен Ите, му е наредено да ја напушти земјата.

Тој ги демантираше низата претходни медиумски извештаи дека африканската земја наредила протерување на амбасадорите од САД, Германија и Нигерија.