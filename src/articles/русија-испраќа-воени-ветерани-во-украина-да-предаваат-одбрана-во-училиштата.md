---
title: Русија испраќа воени ветерани во Украина да предаваат одбрана во училиштата
date: 2023-09-08T10:00:18.351Z
category: свет
featured: true
featuredImage: ../img/12-ucilnica.jpg
author: Вардарски
---
Русија формираше центар за обука на ветераните од војната во Украина да подучуваат нова наставна програма за безбедност и одбрана во училиштата, јавува Ројтерс, цитирајќи го рускиот министер за образование.

Ова е уште еден знак за зголеменото влијание на војската во руското општество.

Москва ја промени училишната програма откако ја започна „специјалната воена операција“ во Украина на почетокот на минатата година. Новите учебници претставуваат ново толкување на падот на Советскиот Сојуз, ерата на Путин и причините за војната во Украина.

Покрај тоа, Русија го ажурира постоечкиот курс кој вклучува основна воена обука за деца од 16 години и постари, како и модул за вооружените сили на Русија и како да се служи во нив.

Според Министерството за образование, новиот курс вклучува учење како да се ракува со автоматска пушка „Калашников“ и разни рачни гранати, како и самоодбрана и е наречен „Основи на домашната безбедност и одбрана“.