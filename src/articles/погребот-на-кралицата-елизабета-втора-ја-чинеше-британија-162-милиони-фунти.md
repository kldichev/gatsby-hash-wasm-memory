---
title: Погребот на кралицата Елизабета Втора ја чинеше Британија 162 милиони фунти
date: 2023-05-18T23:16:31.697Z
category: свет
featured: true
featuredImage: ../img/pog-nakra-licata-britanija.jpg
author: Вардарски
---
Британската влада потрошила речиси 162 милиони фунти за погребот на кралицата Елизабета Втора и слични настани, информира Ројтерс.

Приоритет на Владата беше настаните да се одвиваат непречено, достоинствено и во исто време со загарантирана безбедност и сигурност за јавноста. Ова го изјави главниот секретар на Министерството за финансии Џон Глен.

Поради оваа причина, најголем трошок е направен токму во Министерството за внатрешни работи, кое е надлежно за полицијата и националната безбедност - 73,7 милиони фунти.

Според лондонската полиција, погребот бил најголемиот полициски настан во британската историја и на него присуствувале високи личности од целиот свет.

Потсетуваме дека по смртта на најдолговечниот британски монарх на 96-годишна возраст на 8 септември, земјата влезе во 10-дневна национална жалост, која заврши со погребот на кралицата Елизабета Втора на 19 септември.

За тоа време, ковчегот на Елизабета лежеше во катедралата во Единбург пред да биде преместен во Лондон, каде што околу 250.000 луѓе чекаа со часови да одат покрај нејзиниот ковчег во Вестминстерската сала за време на погребот.