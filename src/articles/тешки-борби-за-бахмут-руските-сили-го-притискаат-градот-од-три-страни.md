---
title: Тешки борби за Бахмут, руските сили го притискаат градот од три страни
date: 2023-03-07T23:06:29.284Z
category: свет
featured: true
featuredImage: ../img/bahmurkepadne.png.webp
author: Вардарски
---

Исцрпувачката битка за Бахмут продолжува. Институтот за проучување на војната објави нови воени мапи и анализа на ситуацијата на тоа бојно поле. Тие проценуваат дека Русите зазеле 40 отсто од градот за девет месеци војна. Аналитичарите на Институтот наведуваат дека дури и ако градот биде освоен од руската армија, тоа не значи негово натамошно напредување во регионот на Доњецк. Сепак, украинската армија не се повлекува, а претседателот Зеленски најави зајакнување на одбраната на опколениот град.

Рускиот министер за надворешни работи Сергеј Шојгу изјави дека заземањето на Бахмут во источна Украина ќе им овозможи на руските сили да започнат нови офанзивни операции.

Руските сили жестоко се борат со месеци за малиот град, чие заземање ќе биде нивен прв поголем напредок од минатото лето.

Шојгу рече и дека Западот ја зголемува испораката на оружје за Украина, но нагласи и дека тоа нема да го промени текот на настаните на фронтот.

- Ослободувањето на Артемовск продолжува, рече Шојгу во телевизискиот говор, користејќи го старото советско име за Бахмут.
- Градот е важен центар за одбрана на украинските војници во Донбас. Преземањето контрола врз него ќе овозможи понатамошни офанзивни дејства длабоко во украинските одбранбени линии, рече Шојгу.

Евгениј Пригожин, шеф на паравоената група Вагнер, која се бори за градот, во петокот рече дека неговите сили „практично го опколиле“ Бахмут.

Украинските генерали ветија дека ќе продолжат да го бранат градот, изјави во понеделникот вечерта украинскиот претседател Володимир Зеленски.
