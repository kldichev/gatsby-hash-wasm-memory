---
title: Коалициониот партнер на Мицкоски, Стоиљковиќ, во Русија изворно го слуша
  планот на Путин за одговор кон западните санкции
date: 2023-05-29T05:15:41.866Z
category: македонија
featured: true
featuredImage: ../img/stolikovic-ruski-spion.jpg
author: Вардарски
---
<!--StartFragment-->

Претседателот на Демократската партија на Србите во Македонија и пратеник во Собранието, Иван Стоиљковиќ учествува на Безбедносен форум во Русија. Според она [што го објавуваат дел од медиумите](https://www.danas.rs/svet/bez-javne-najave-otputovali-u-moskvu-dok-se-susreti-sa-zapadnim-zvanicnicima-najavljuju-i-po-mesec-dana-ranije-general-u-penziji-o-ucescu-dacica-i-vulina-na-ruskoj-bezbednosnoj-konferenciji/) преку видео-обраќање на форумот се обратил и рускиот претседател Владимир Путин. Тој истакнал дека „Русија е убедена дека постои вистинска алтернатива на деструктивниот курс, политиките на уцена и нелегитимните санкции, а тоа е зајакнување на стабилноста во светот, доследна изградба на систем на единствена неделива безбедност, задачи насочени кон зајакнување на економскиот, технолошкиот и социјалниот развој“. Според Путин „тука, пред сè, неопходна е координација на напорите на сите земји, напорна работа врз основа на меѓусебно почитување, партнерство и доверба“.

<!--EndFragment-->

<!--StartFragment-->

Од објавените фотографии од овој настан, може да се забележи дека годинава пратеникот од коалицијата околу ВМРО-ДПМНЕ е во друштво на директорот на српската Безбедносна-информативна агенција, Александар Вулин, како и претседателот на Република Српска, Милорад Додик.

Претседателот на српската партија во Македонија, Стоиљковиќ важи за близок човек на Мицкоски и еден од ппстабилните коалициски партнери на ВМРО-ДПМНЕ. Од најголемата опозициска партија засега нема осуда за посетата на коалицискиот партнер во Русија, иако Кремљ претходно ја прогласи Македонија за „непријателска земја“.

<!--EndFragment-->