---
title: Воздушната одбрана на Крим повторно работи
date: 2023-05-06T22:28:14.896Z
category: свет
featured: true
featuredImage: ../img/vaijdaskjazjrim.png.webp
author: Вардарски
---

Системот за противвоздушна одбрана над Крим утрово повторно беше во функција. Нејзиното активирање е во северниот дел на полуостровот, објави Олег Крјучков, советник на шефот на републиката, цитиран од ТАСС.

Од окружната управа информираат дека нема жртви или материјална штета.

На Крим и Севастопол е прогласен висок, „жолт“ степен на терористичка опасност, како и режим на среден одговор, според системот за квалификација на ризик на Руската Федерација.

Малку подоцна и Олег Крјучков објави дека сообраќајот на Кримскиот мост е привремено запрен од технички причини. Сообраќајот ќе биде обновен во блиска иднина, напиша Крјучков на социјалните мрежи, но без да даде детали за причините, како и за намерите кога повторно ќе профункционира мостот. Потсетуваме дека во октомври мостот, симбол на руската анексија, беше сериозно оштетен од саботажа со автомобил-бомба.

До 11 часот по локално време беше пријавено дека мостот повторно е отворен за сообраќај.

Се појаснува дека траектната точка Керч, која ги поврзува териториите на Крим и територијата Краснодар, работи вообичаено.

Од август минатата година, периодично се известуваа за украински напади на Крим и Севастопол, а украинските претставници постојано ги потврдуваа своите цели, кои вклучуваат ослободување на Крим, кој беше окупиран и анектиран од Русија уште во 2014 година.

„Украинска правда“ потврдува напад на полуостровот. Се известува дека сигналите од социјалните мрежи за експлозии доаѓаат во два региони во северниот дел на Крим - Красногвардеиски и Џанкој.
