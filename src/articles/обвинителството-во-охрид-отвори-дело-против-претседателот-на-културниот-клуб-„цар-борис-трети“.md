---
title: Обвинителството во Охрид отвори дело против претседателот на културниот
  клуб „Цар Борис Трети“
date: 2023-04-24T13:18:59.890Z
category: македонија
featured: true
featuredImage: ../img/sudjkcjasjre.png.webp
author: Вардарски
---

<!--StartFragment-->

Томе Блажески е обвинен, че използва език на омразата. "Проследих всичките му изяви от последната една година и не открих едно изречение, което да изразява ненавист към македонците. Напротив, неговата културно-просветна дейност спомага за евроинтеграцията на западната ни съседка, както и сближаването й с България", обясни председателят на фондация "Македония".

Блажески е привикан и заради подаден сигнал от лице или партия, че създава чувство на непокорство в обществото. "Не разбирам защо прокуратурата се занимава с подобни клеветнически сигнали. Очевидно и тя е злонамерена спрямо Томе", смята Виктор Стоянов.

> По негова информация Централната прокуратура в Скопие е подхванала Християн Пендиков за интервюто му пред Би Ти Ви през февруари т.г., в което той разказва за побоя в Охрид и всекидневните атаки, на които е подложен заради това, че се чувства българин.

Преди Томе Блажески прокуратурата бе подхванала председателя на културния клуб "Иван Михайлов" в Битоля Люпчо Георгиевски. Той получи нови две обвинения от съда в града. Вече имаше обвинение в расизъм и ксенофобия, което му беше повдигнато през декември 2022 г.

"За мен случващото е демонстрация на пълно лицемерие от страна на властите в Македония. От една страна, ръководството на клуба получава покана за срещи в Министерството на външните работи с цел намаляване на напрежението. Външният министър Буяр Османи разговаря с мен и твърди, че иска сваляне на напрежението, но от друга страна, същата тази държава използва всички възможни инструменти за репресии срещу нас", каза тогава Георгиевски.

Той определи случващото се като "пълен абсурд и лицемерие". По думите му пред тази действителност са изправени всички македонски българи в страната

Българският клуб "Иван Михайлов" беше създаден преди три години, като само десет дни след това входната му врата бе подпалена, а извършителят Ламбе Алабаковски беше осъден условно.

<!--EndFragment-->
