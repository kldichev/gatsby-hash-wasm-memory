---
title: Мурали со пораки за мир во светот од меѓународни уметници во Скопје
date: 2023-05-05T23:34:40.993Z
category: македонија
featured: true
featuredImage: ../img/mururaksljdaksjs321.png.webp
author: Вардарски
---

<!--StartFragment-->

Градоначалничката на Град Скопје, Данела Арсовска, денеска ги посети во Градскиот парк младите уметници кои сликаа мурали на тема мир.

– Младите луѓе ја дизајнираат иднината на својата земја и на региoнот. Тие ја имаат моќта да ја подобрат состојбата во државите и во светот. Оставајќи простор на младите да придонесат со својата енергија, со нивниот иновативен пристап создава можност, да се изградат како носители на промени, па и да поттикнат лична промена кај нивните врсници и останатите членови во нивната околина – рече Арсовска.

Во проектот се вклучени дваесет и еден млад уметник од Франција, Германија, Украина и Македонија, а целта е зајакнување на мултикултурниот дијалог помеѓу младите, поттикнување на креативноста и слободното изразување кај младите, повик на мир и помирување преку уметноста.

Младите креативци во гимназијата „Георги Димитров“ во Скопје, поминаа и дводневна обука за сликање мурал под менторство на тројца реномирани уметници – Ема Попи од Франција, Дамјан Ив Род од Германија и Марина Сорокина – Сомари од Украина.

Реализацијата е со поддршка на Француско-германската канцеларија за млади и Француско-германскиот културен фонд, во рамките на програмата „Наша Европа, наша иднина“ – информираат од Град Скопје.

<!--EndFragment-->
