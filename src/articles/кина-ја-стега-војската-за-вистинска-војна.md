---
title: Кина ја стега војската за вистинска војна
date: 2023-04-13T00:08:52.162Z
category: свет
featured: true
featuredImage: ../img/kinastg.png.webp
author: Вардарски
---

Кинескиот претседател Си Џинпинг ја истакна потребата Кинеската Народноослободителна армија да ја зајакне својата подготвеност за вистинска војна, пренесува ТАСС.

Тој ја дал наредбата за време на инспекцијата на командата на јужниот воен округ на Армијата.

„Неопходно е да се зајакне подготвеноста за вистинска војна и да се фокусираме на обука насочена кон борбени операции“, рече Кси.

Кинескиот лидер, исто така, ја истакна важноста од подлабоко истражување во воената сфера, обновените тактики и методи на обука.

Според неговите зборови, Кинеската Народноослободителна армија мора „да ја подобри способноста за навремено и правилно реагирање на сложени ситуации“, како и „одлучно да го брани територијалниот суверенитет на Народна Република Кина, правата и интересите во морето“.

Кси, исто така, рече дека кинеската војска треба да се стреми кон одржување на целокупната стабилност на соседните територии.

Тој ја посети командата на јужниот воен округ на кинеските вооружени сили по големите воени маневри на земјата околу Тајван.

Кина ги одржа тридневните воени вежби околу Тајван откако претседателот на островот Цаи Инг-вен се сретна со претседателот на Претставничкиот дом на САД, Кевин Мекарти во Лос Анџелес, по што американската страна рече дека е неопходно да се продолжи со продажбата на оружје на Тајван.
