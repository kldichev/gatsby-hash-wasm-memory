---
title: Штипската депонија изгасната, потпалувачите непознати
date: 2023-07-19T16:40:14.877Z
category: македонија
featured: true
featuredImage: ../img/stipska-dep.jpg
author: Вардарски
---
<!--StartFragment-->

Полицијата го направи увидот по вчерашниот пожар на штипската депонија „Трештена скала“, по што огнените јазици зафатија и околу 40 хектари, но досега никогаш не се фатени на лице место потпалувачите на депонијата, која во рок од десет дена гореше двапати. Видео камери има само на главниот пат, но не и на самата депонија, па собирачите на железо поминуваат и неказнети.

„Се повеќе зачестува присуството на неовластени лица кои буричкаат по отпадот барајќи железо кои имаат економска и употребна вредност, и кои во минатото биле причинителни за палењето на депонијата“, изјави Кирил Зајков директор на ЈП „Исар“-Штип.

Штипски „Исар“ предлага и мерки за да се спречат пожарите на депонијата, една од нив е на овие горештини да се издаде забрана за движење на физички лица во и околу депонијата, барањето ќе го достават до ЦУК. Апел до граѓаните и стопанските субјекти е да почнат да прават примарна селекција на отпадот.

Општините секое лето имаат  проблеми со палењето на  депониите, кои се на ниво на ѓубришта. Единствено решение е побрза изградба на регионалните депониите во планските региони.

<!--EndFragment-->