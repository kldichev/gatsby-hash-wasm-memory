---
title: Естонскиот премиер ја задржува функцијата
date: 2023-04-09T23:44:44.926Z
category: свет
featured: true
featuredImage: ../img/esprimer.png.webp
author: Вардарски
---

Естонската премиерка Каја Калас постигна договор со уште две политички партии за формирање нова коалициска влада. Околу еден месец по изборите, Калас во саботата објави договор меѓу нејзината централно-десничарска Реформска партија, центристичката партија Естонија 200 и Социјалдемократската партија, објави Асошиетед прес.

„Овој договор гарантира дека Естонија е заштитена, дека можеме да продолжиме како независна и самоодржлива земја“, рече Калас на прес-конференција, пренесе АП.

Реформската партија, која ја предводеше коалициската влада во заминување со Социјалдемократите и партијата „Татковина“, тесно победи на изборите на почетокот на март. Калас, првата жена премиер на Естонија, се очекува да ја задржи функцијата што ја извршува од 2021 година.

Нејзината партија ќе има седум министерски места, според АП, вклучувајќи ги финансиите и одбраната.

Каја Калас, поранешен европратеник и долгогодишен критичар на рускиот претседател Владимир Путин, во текот на изминатата година се појави како еден од најверните поддржувачи на Украина во Европа. Таа за време на саботната прес-конференција рече дека одбраната и безбедноста ќе бидат врвни приоритети за новата влада.

„Многу зависи од тоа како ќе се развива војната во Украина“, рече премиерот. „Значи, се надевам дека Украина ќе победи во војната и Русија ќе се врати на нејзина територија“, додаде таа.

„Без сигурност, не треба да зборуваме за ништо друго“, им рече Калас на новинарите, според Блумберг. „Затоа ги зголемуваме нашите трошоци за одбрана на 3 проценти (од БДП) во наредните години“.

Покрај одбраната, намалувањето на фискалните дефицити и донесувањето политики како што се истополовите бракови се меѓу другите актуелни прашања, објави Блумберг.Трите партии, исто така, наводно се согласиле да ја зголемат минималната плата и да ги зголемат даноците.

Коалицискиот договор ќе биде официјално потпишан во понеделник.
