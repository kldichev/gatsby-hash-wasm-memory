---
title: Од осум на дваесет милиони евра скокна долгот за неизградениот Клинички
  центар во Скопје
date: 2023-07-28T16:24:05.988Z
category: македонија
featured: true
featuredImage: ../img/klinicki-dolg.jpg
author: Вардарски
---
<!--StartFragment-->

Од осум милиони на дваесет милиони евра пораснаа пеналите кои Македонија треба да и ги плати на италијанската компанија за прекршување на договорот за изградба на нов Клинички центар во Скопје. Но, додека трае судскиот процес во Арбитражниот суд  во Лондон, долгот може да ги надмине и сегашните дваесет милиони евра. Договорот со компанијата го потпиша Никола Тодоров во својот мандат, а Венко Филипче го раскина.

Министерот Меџити во своја одбрана вели дека тој проект не го ветил тој, но сега се обврзува  побрзо и посериозно да го реши проблемот со цел да не го оштети многу државниот буџет. Затоа ангажирани се американски адвокати кои го застапуваат случајот пред арбитражните судии.

> \-НИЕ ПОСТАПИВМЕ ОДМА. ПОД МОЈА ИНИЦИЈАТИВА ВО ВЛАДА ФОРМИРАВМЕ КОРДИНАТИВНО ТЕЛО СО СИТЕ ЗАСЕГНАТИ СТРАНИ И СИТЕ ЗАЕДНО ВЕЌЕ ИЗБРАВМЕ АДВОКАТИ ОД АМЕРИКА КОИ ЌЕ НЕ ЗАШТИТАТ. ЦЕЛТА Е ДА ГО ЗАШТИТИМЕ БУЏЕТОТ НА ДРЖАВАТА, ВЕЛИ **ФАТМИР МЕЏИТИ, МИНИСТЕР ЗА ЗДРАВСТВО.**   

Клиничкиот центар требаше да започне да се гради уште во 2017 година, но со промена на власта договорот беше раскинат. Министерот Меџити не се откажува од изградба на нов Клинички центар, вели дека се заинтересирани неколку светски познати брендови, но треба да се внимава во одлуката за избор смета министерот.

<!--EndFragment-->