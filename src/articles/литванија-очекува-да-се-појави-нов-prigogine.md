---
title: Литванија очекува да се појави нов Пригожин
date: 2023-08-28T15:30:14.666Z
category: свет
featured: true
featuredImage: ../img/5-30-nov-prigozn.jpg
author: Вардарски
---
Министерот за одбрана на Литванија изјави дека е повеќе загрижен за тековната руска војна во Украина отколку за наводната смрт на водачот на платениците од Вагнер, Евгениј Пригожин, јави ДПА.

За време на посетата на пограничниот регион на земјата со Белорусија во петокот, Арвидас Анусаускас рече: „Можам само да кажам дека секој Пригожин ќе биде заменет со нов Пригожин“.

Литванија внимателно ги следи активностите на силите на Вагнер стационирани во соседна Белорусија, откако се појавија извештаи дека Пригожин загинал во авионска несреќа претходно оваа недела во Русија.

„Веќе можеме да ги видиме промените, расколот, обидите Белорусија да и се остави на Русија. Се случуваат секакви работи“, истакна Анушаускас.

Според него, иако групата Вагнер е „опасна“, безбедносната ситуација на границата со Литванија е потесно поврзана со руската војна во Украина.

Литванија, Полска и Латвија - земји членки на НАТО и ЕУ - делат заедничка граница со Белорусија - близок сојузник на Русија.

Вагнеровите борци го поставија својот камп во Белорусија по нивниот неуспешен бунт против Москва во јуни.