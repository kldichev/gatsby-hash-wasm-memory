---
title: "АХВ смирува: Млекото со афлатоксин се враќа во Србија, ВМРО неосновано
  шири паника"
date: 2023-09-29T13:32:23.241Z
category: македонија
featured: true
featuredImage: ../img/mleko.jpg
author: Вардарски
---
<!--StartFragment-->

Агенцијата за храна и ветеринарство го смирува граѓаните дека нема отровно млеко на рафтовите во продавнците, откако Цветан Трипуновски од ВМР0-ДПМНЕ објави дека има млеко од Србија со афлатоксин над максимално дозволените граници.

\-Неосновано ширење паника и доведување на граѓаните во заблуда е последната објавена вест на Цветан Трипуновски, претседател на Комисија за земјоделство, шумарство и водостопанство на ВМРО-ДПМНЕ, дека на рафтовите во продавниците се пласирани над 20 тони трајно млеко по потекло од соседна Србија кај кое лабораториски е детектирано присуство на афлатоксин М1 над максимално дозволените концентрации. Граѓаните да бидат спокојни, канцерогено млеко со афлатоксин по потекло од Србија, како што тврди Трипуновски, на полиците во маркетите нема, соопшти АХВ.

Од Агенцијата велат дека денес со согласност на извозникот, од граница тоа се враќа во Република Србија во согласност со законски дефинираните процедури, велат од Агенцијата за храна и ветеринарство.

\-За да нема идни шпекулации и замајувања на јавност, дека граѓаните во земјата пијат небезбедно млеко со афлатоксин, одговорно тврдиме дека со цел спречување на ризикот за јавното здравје, поради утврдено зголемено присуство на афлатоксин М1, во сила е решението за безбедносни мерки при увоз на млеко, производи од млеко и храна за исхрана на животни од 1 декември минатата година, кое го донесе Агенцијата за храна и ветеринарство. Со него се врши задолжително лабораториско тестирање на присуство на афлатоксин М1 на секоја пратка со млеко и производи од млеко што се увезува во земјата, а е по потекло од Република Србија или од Босна и Херцеговина, информираат од АХВ.

Според нив, мостри се земаат на граничните премини, односно пратките не се пуштаат во промет до добивање задоволителен резултат од тестирањата.

\-Оттаму, небулозно е денешното тврдење дека небезбедно млеко по потекло од соседна Србија завршило на рафтовите во продавниците.

Веста на Трипуновски за афлатоксинот во сурово млеко по потекло од една од поголемите млекарници е стара неколку месеци, иако и со неа денес се обиде да манипулира. Ова млеко, во согласност со операторот, уште во април годинава нештетно е уништено и не е стасано во прометот“, се истакнува во реакцијата од АХВ.

<!--EndFragment-->