---
title: Лидерот на републиканците во конгресот доживеа потрес на мозокот и беше
  хоспитализиран
date: 2023-03-09T22:49:54.533Z
category: свет
featured: true
featuredImage: ../img/udar.png.webp
author: Вардарски
---

Лидерот на републиканците во американскиот Сенат, Мич Меконел есента доживеа потрес на мозокот и ќе мора да остане во болница неколку дена, објавија неговите помошници.

Конзервативниот сенатор Меконел (81) колабирал на вечера во хотел во Вашингтон во средата и бил пренесен во болница.

- Ќе мора да остане во болница неколку дена на опсервација и лекување, изјави неговиот директор за комуникација со јавноста Дејвид Поп.

Американскиот претседател, демократот Џо Бајден, му посака на Мич Меконел брзо закрепнување.

– Со нетрпение го чекаме во Сенатот, додаде Бајден на Твитер.

Искусниот политичар од државата Кентаки, Меконел првпат беше избран во Сенатот во 1984 година, а служеше како лидер на републиканците во Сенатот од 2014 година.

Иако беше сојузник со поранешниот американски претседател Доналд Трамп кога милијардерот беше во Белата куќа, Меконел се огради од инвазијата на поддржувачите на Трамп кои го окупираа Капитол на 6 јануари, бидејќи не сакаа да признаат дека тој ги загубил изборите.
