---
title: Сергеј Лавров пристигна во Њујорк
date: 2023-04-24T21:15:39.381Z
category: свет
featured: true
featuredImage: ../img/rgjrejlavas.png.webp
author: Вардарски
---

Министерот за надворешни работи на Руската Федерација Сергеј Лавров пристигна во Њујорк, САД, каде под негово претседавање ќе се одржи состанок на Советот за безбедност на ОН.

Пристигнувањето на Лавров во САД го најави портпаролката на МНР, Марија Захарова, која на својот канал Телеграм се пофали дека летот во исто време го следат 700.000 луѓе на Флајтрадар. Ова е рекорд, пишува Захарова.

Ова не е неочекувано, бидејќи патувањето на Лавров во САД е една од ретките такви посети на висок функционер на Кремљ од почетокот на руската војна против Украина. Покрај меѓународната политичка изолација, западните земји воведоа и голем број санкции кои ги ограничуваат летовите на руските авиони. Вчера, Марија Захарова беше огорчена што САД не издадоа визи на голем број руски новинари кои имаа намера да го следат настанот.

Сепак, Русија го презеде ротирачкото претседателство со Советот за безбедност на ОН и Лавров сега е во Њујорк, САД. Очекувано, Лавров денеска ќе има средба со генералниот секретар Антонија Гутереш.

Претходно постојаниот претставник на Руската Федерација во ОН Василиј Небезња изјави дека Русија има акумулирано доста теми за разговор.

Меѓу членките на ОН од западниот блок, постојат голем број на загрижености за руското претседателство. На еден од неодамнешните состаноци, каде Марија Лвова-Белова, рускиот правобранител за деца, која има налог за апсење издадена од МКС за воени злосторства, зборуваше преку видео врска, повеќе од 50 земји издадоа заедничка изјава.
