---
title: По Софија, Зеленски неочекувано слета во Прага
date: 2023-07-07T05:30:09.390Z
category: свет
featured: true
featuredImage: ../img/7-30-zel-praga.jpg
author: Вардарски
---
Украинскиот претседател Володимир Зеленски вечерва пристигна во ненајавена посета на Прага, јави БНТ.

Неговата програма вклучува средби со претседателот Петар Павел, со премиерот Петар Фиала и со лидерите на двата дома на парламентот.

Следна е Прага“, напиша шефот на украинската држава на Твитер по посетата на Бугарија.

Неговиот советник Игор Жовква рече дека Киев ја добил бугарската поддршка за членство во НАТО „штом тоа го дозволат условите“.

Зеленски ја повика Софија да продолжи со воената поддршка за неговата земја и се обиде да ја отфрли тезата дека снабдувањето со западно оружје ги прошири размерите на војната, пренесува Ројтерс.

Во фокусот на разговорите во чешкиот главен град се воената поддршка за Украина, нејзините евроатлански интеграции, самитот на НАТО во Вилнус.

Претседателот Павел е поранешен воен советник на генералниот секретар на НАТО помеѓу 2015 и 2018 година.

Павел за Ројтерс во мај изјави дека на Украина и е потребна поддршка за членство во ЕУ и НАТО, но дека приклучувањето веројатно ќе биде долг процес.