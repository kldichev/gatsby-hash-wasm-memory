---
title: Општина Ресен ќе врши надомест за претрпена материјална штета од
  временска непогода
date: 2023-08-26T09:21:39.256Z
category: македонија
featured: true
featuredImage: ../img/op-res-nepog.jpg
author: Вардарски
---
<!--StartFragment-->

Општина Ресен објави јавен повик за пријавување штети на земјоделските насади од природна непогода, врнежи од град на територијата на Општина Ресен.

Од Општина Ресен информираа дека граѓаните кои претрпеа штети од невремето што се случи во текот на вчерашниот ден, тоа треба да го направат со пријавување во локалната самоуправа, да информираат за видот на претрпената штета и достават соодветна документација врзана за земјиштето каде е предизвикана материјалната штета.

Пријавувањето и поднесувањето на документацијата ќе се врши до 7 септември.

Како што извести МИА, во текот на вчерашниот ден, силно невреме ја зафати Преспа со град и грмотевици кои предизвикаа прекин на снабдувањето со електрична енергија на градот Ресен, Отешево и други населени места во Преспа.

<!--EndFragment-->