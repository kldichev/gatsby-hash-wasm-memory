---
title: Турција нема да ги расипе односите со Русија, без разлика на исходот од
  изборите
date: 2023-05-05T22:13:53.377Z
category: свет
featured: true
featuredImage: ../img/daskjdsakj321.png.webp
author: Вардарски
---

Без разлика кој ќе победи на изборите во Турција овој месец, членката на НАТО ќе продолжи да одржува добри односи со Русија. Билатералните односи меѓу земјите забележаа подеми и падови во последниве години, бидејќи надворешната политика на Анкара го промени курсот, пишува Ројтерс.

Она што ја поттикна промената беше тешката економска криза во Турција, која го принуди претседателот Тајип Ердоган да ги поправи заладените односи со нациите како Обединетите Арапски Емирати, Саудиска Арабија и Израел, што тој претходно жестоко ги критикуваше, велат аналитичарите.

Војната на Русија против Украина и влијанието врз глобалната економија, исто така, покажаа дека сега не е време Анкара да започне меѓународни битки, белег на дведецениската власт на Ердоган. Во тек е приближување со Египет, па дури и обид за нормализирање на врските со Сирија, само 12 години по почетокот на сириската војна.

Шефот на Центарот за политика во Анкара (тинк-тенк со седиште во турскиот главен град), Фатих Џејлан, рече дека пресвртувањата биле од потреба, а не од намерен избор. Според него, Русија е сосед со кој Турција треба да соработува.

Турција спроведува дипломатски балансирачки чин откако Русија ја нападна Украина на 24 февруари 2022 година. Анкара се противи на санкциите на Западот против Русија и има блиски врски и со Москва и со Киев, нејзините соседи од Црното Море. Турција, исто така, ја критикуваше руската инвазија и испрати вооружени дронови во Украина.

Турција не може да ја остави Русија настрана, таа е моќен сосед и имаме некои силни економски и трговски врски кои се директно поврзани со нашите национални интереси, додаде Џејлан.

Рускиот претседател Владимир Путин и Ердоган учествуваа виртуелно на церемонијата на отворање на првата турска нуклеарна централа минатиот месец, изградена од руската државна нуклеарна компанија Росатом. Путин го нарече водечки проект кој помага да се зајакне мултилатералното партнерство меѓу нашите две земји.

На 14 мај во Турција ќе се одржат претседателски и парламентарни избори, кои се сметаат за најзначајни во модерната историја на земјата. Кризата на трошоците за живот предизвикана од инфлацијата ја намали поддршката на Ердоган во последниве години. Анкетите покажуваат дека тој заостанува зад главниот противник Кемал Кулчдароглу.

Москва е загрижена дека промената на владата може да доведе до попрозападен став во Турција, рече Ахмет Камил Ерозан, потпретседател на партијата ИЈИ, дел од шестпартискиот опозициски сојуз. Мораме да направиме биланс и со Русија и со САД на првиот работен ден, бидејќи надворешната политика на Ердоган се засноваше на лични односи, додаде тој.

Турција ќе се обиде да ја намали енергетската зависност од Русија доколку опозицијата победи на изборите.

Турција одржува срдечни односи со Русија и покрај војната во Украина, а минатата година Анкара и Обединетите нации постигнаа договор што овозможи продолжување на извозот на украинското жито од пристаништата на Црното Море. нејзината енергетска зависност од Русија од 50% до 30% доколку опозицијата победи на изборите. Урамнотежениот пристап на Турција кон Русија нема да се промени доколку Кулчдароглу го замени Ердоган, смета Фатих Џејлан.

Турција има блиски економски врски со Русија, вклучително и во туризмот, снабдувањето со гас, трговијата со жито и други земјоделски производи. Самиот Кулчдароглу вети здраво и сигурно продолжување на турско-руските односи доколку биде избран за претседател.

Опозициската алијанса, која вети дека ќе промени многу од политиките на Ердоган, вели дека ќе ѝ даде приоритет на дипломатијата и ќе го напушти конфронтирачкиот стил што ја одбележа турската надворешна политика во изминатата деценија. Алијансата сака Министерството за надворешни работи да се врати на чело и ветува дека ќе изгради односи со САД и Русија врз основа на взаемна доверба.

Промените во надворешната политика на Турција беа поздравени од нејзините регионални ривали, но односот на Анкара со Европската унија и понатаму е комплициран.
