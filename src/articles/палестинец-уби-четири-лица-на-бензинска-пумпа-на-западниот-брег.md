---
title: Палестинец уби четири лица на бензинска пумпа на Западниот Брег
date: 2023-06-21T18:45:17.945Z
category: свет
featured: true
featuredImage: ../img/8-45-pal-ubi.jpg
author: Вардарски
---
Палестински напаѓач отвори оган на бензинска пумпа во близина на израелска населба на Западниот Брег во вторникот, при што уби најмалку четири лица и рани неколку други, соопштија израелските медицински лица, цитирани од Асошиејтед прес.

Израелските безбедносни сили соопштија дека го убиле напаѓачот и дека сè уште трагаат по други напаѓачи во близина на еврејската населба Ели, северно од палестинскиот град Рамала. Палестинските медиуми јавија дека возачот на напаѓачот побегнал од местото.

Засега не е јасно во каква состојба е напаѓачот. Објавени се фотографии од маж кој лежи крвав и со лицето надолу на улица покрај автоматска пушка.

Израелската спасувачка служба соопшти дека евакуирала двајца тешко повредени мажи, на возраст од 20 и 38 години, на лекување во блиските болници. Како што се наведува, повредени се уште четири лица, од кои тројца се во бессознание. Идентитетот на жртвите не е прецизиран.

Престрелката во вторникот уследи по смртоносниот израелски воен напад на северниот дел на Западниот Брег во понеделникот, кој ги предизвика најжестоките борби во последните години, при што загинаа шест Палестинци, а десетици други беа ранети.