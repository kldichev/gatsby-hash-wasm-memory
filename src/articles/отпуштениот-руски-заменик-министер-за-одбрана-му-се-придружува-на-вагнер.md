---
title: Отпуштениот руски заменик министер за одбрана му се придружува на Вагнер
date: 2023-05-05T22:09:21.350Z
category: свет
featured: true
featuredImage: ../img/kdjaskjdaskjdas2.png.webp
author: Вардарски
---

Поранешниот заменик-министер за одбрана на Русија, генерал полковник Михаил Мизинцев и се придружи на приватната воена компанија „Вагнер“ како заменик командант, јавува Ројтерс.

Во две видеа објавени од воениот дописник Александар Симонов на Телеграма, Мизинцев - облечен во борбена опрема со логото на Вагнер - беше прикажан како посетува камп за обука и ги обиколува руските позиции во украинскиот град Бахмут.

Снимката се совпадна со објавувањето на две видео изјави на основачот на Вагнер, Евгениј Пригожин, кој бесно ги обнови своите повторени обвинувања дека руското Министерство за одбрана ги лишува неговите сили од муниција поради љубомора за нивниот успех.

Иако Пригожин редовно го обвинуваше високиот воен персонал, вклучително и министерот за одбрана Сергеј Шојгу, за некомпетентност, тој исто така упати пофалби за поединечни команданти.

На 29 април, прес-службата на Пригожин објави дека тој му ја понудил функцијата на Мизинцев - еден ден откако беше објавено неговото разрешување од Министерството за одбрана.

Мизинцев, кој минатата година ја организираше опсадата на украинскиот град Мариупол во раните месеци од војната, беше назначен за заменик-министер за одбрана задолжен за логистика и снабдување дури во септември минатата година.

„Сива зона“ - канал во „Телеграм“ поврзан со „Вагнер“, објави дека Мизинцев станал „не првиот и очигледно не последниот генерал кој не е на место меѓу бирократијата и душманците“.

Во јуни, Европската унија воведе санкции против Мизинцев, нарекувајќи го „Касапот од Мариупол“ за неговата улога во опсадата што го опустоши градот.
