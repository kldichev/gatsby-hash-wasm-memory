---
title: Лога и Јовески на состанок за модуларната болница што изгоре во Тетово
date: 2023-08-16T16:23:58.856Z
category: македонија
featured: true
featuredImage: ../img/loga-jov-sostan.jpg
author: Вардарски
---
<!--StartFragment-->

**Министерот за правда Кренар Лога денеска оствари средба со државниот јавен обвинител Љубомир Јовески.**

На средбата стана збор за текот на постапките кои ги водат Основното јавно обвинителство Тетово и Основното јавно обвинителство за гонење на организиран криминал и корупција во врска со пожарот во модуларната болница во Тетово, информираа од Министерството за правда.

Со државниот јавен обвинител Јовески се разговараше и за други прашања како што се потребата да се именува обвинител за врски во Еуроџаст( Единица за судска соработка на ЕУ), носење на Упатство за имплементација на Кодекс за ЈО, Стратегијата за развој на правосудниот систем 2023-2027, електронска распределба на предметите во јавните обвинителства и други теми.

За случајот со модуларната болница во Тетово,во текот на утрешниот ден министерот за правда Кренар Лога ќе се сретне и со шефот на Обвинителството за гонење организиран криминал и корупција, Ислам Абази.

<!--EndFragment-->