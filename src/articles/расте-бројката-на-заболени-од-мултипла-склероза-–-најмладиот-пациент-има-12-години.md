---
title: Расте бројката на заболени од мултипла склероза – најмладиот пациент има
  12 години
date: 2023-05-31T17:15:48.868Z
category: македонија
featured: true
featuredImage: ../img/raste-broj-s.jpg
author: Вардарски
---
<!--StartFragment-->

Дванаесет годишно дете е најмладиот пациент со мултипла склероза. Расте бројката на новодијагностицирани, се спушта старосната граница. Годишно со болеста се соочуваат околу 100 луѓе, во најпродуктивниот период од животот.  Најбројни се пацинетите на возраст од 20 до 40 години. Во моментов во државата се лекуваат преку 1 500 пациенти, но терапија едвај за сите.

\-Имаме десет различни терапии за мултипла склероза, но имаме и сознание дека високо ефикасните терапии не се достапни за доволен број пациенти, вели **Ана Карајанова Димитрушева, претседателка на Национално здружение за помош и поддршка на лицата со Мултипла склероза.**

Лекарите на страната на пацинетите. Велат болеста лесно се дијагностицира, но дали и навремено? Мултипла скелроза е втора причина за инвалидитет кај младите, веднаш зад последиците од сообраќајните несреќи.

\-Болеста започнува во младите години. Интересно е да се каже дека е втора причина за инвалидитет кај младата популација после сообраќајните несреќи. Болеста започнува меѓу 20 и 40 година и тогаш најмногу се зголемува инвалидитетот и затоа е најважно навремено да се дијагностицираат и да се почне со лекување, вели **д-р Бојан Бошковски, специјалист невролог на Уиверзитетска Клиника за Неврологија.**

И Ротари клубот под мотото **Откриј ја пред да те собори** во обид за кревање на свесноста за оваа болест, како и подобрување на  условите за лекување на пациентите.

\-Целта на Ротари заедницата е да иницира одредени промени со којшто ќе се предизвика унапредување во општеството за подобрување на состојбите. Токму затоа на денешниот ден кој е светски ден на мултипла склероза го организираме овој настан со цел да подигнеме свеста за оваа болест и потребата за одерени промени кај пациентите и подобрување на нивниот живот за подобро функционирање, **вели Евита Иванова, претседател на Ротари клуб.**

Мултипла склероза инаку се нарекува и болест со илјада лица и е невролошко заболување. Најчесто ги зафаќа младите луѓе. Конкретен лек за ова заболување не е пронајден, но навремено дијагностицирање и терапија спречуваат брза прогресија на болеста.

<!--EndFragment-->