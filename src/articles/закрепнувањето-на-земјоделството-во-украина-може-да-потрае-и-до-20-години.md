---
title: Закрепнувањето на земјоделството во Украина може да потрае и до 20 години
date: 2023-06-15T13:15:13.630Z
category: свет
featured: true
featuredImage: ../img/3-15-zakrp-zemjodelstvo.jpg
author: Вардарски
---
Обновата на земјоделскиот сектор на Украина откако беше уништен од руската инвазија може да потрае 20 или повеќе години, објави Ројтерс, цитирајќи истражувачки центар во Киев.

Украина е важен производител и извозник на пченица, пченка, сончоглед и сончогледово масло, но нејзиното производство нагло опадна од почетокот на војната во февруари 2022 година.

Извештајот на Киевската школа за економија предвидува дека некои сектори нема да ги достигнат своите претходни нивоа дури и по седум години мир. Се очекува да закрепнат секторите сончоглед, јачмен и пченица до 2040 година, додека секторите на пченка, 'рж, овес и канола ќе закрепнат до 2050 година.

Украинското Министерство за земјоделство соопшти дека по инвазијата во 2023 година, производството на жито и маслодајни семиња може да се намали од 106 милиони тони на околу 65 милиони тони.