---
title: Затворски казни за двајца професори од Економскиот факултет – барале пари
  и секс за на студентките да им напишат преодна оценка
date: 2023-09-07T13:19:34.695Z
category: македонија
featured: true
featuredImage: ../img/ukim.jpg
author: Вардарски
---
<!--StartFragment-->

Професорите на Економскиот факултет во Скопје, Бобек Шуклев и Славе Ристевски добија затворски казни од 4 ипол и 4 години во случајот Еразмус.  Обвинети се затоа што барале пари и секс од студентките за да им пишат преодна оценка. Посредник бил демонстраторот Драган Денковски, кој доби условна казна од две години, ако следните 5 години не го повтори делото.

Според обвинението, во текот на 2016 година, обвинетот Шуклев побарал 1.000 евра од една студентка за да положи 2 испити, иако студентката на еден испит не покажала знаење, а другиот предмет не го пријавила, ниту полагала. **Побарал од студентка и секс, да дојде на 3.6 во 7 наутро, кога никој немало на факултет, или студентката да размисли дали сака во кола или во стан. И кажал дека вкупно ќе помогне за 6 предмети.** Побарал и секс услуга и 700 евра во индексот. За професорот Драги Јанев побарал да донесе пари. Професорот Славе Ристески добил од 2 студенти 1000 евра и им напишал оценка 6 иако листовите на испитот ги дале празни. Откако сведокот Дејан Трајковиќ ги земал двата индекси со по 500 евра, побарал и бланко пријави за испит. Во текот на 2015 и 2016, обвинетиот Драган Денковски им помагал на професорите“ кажа судијката Јанчулева Михаиловска читајќи ја пресудата.

Оваа пресуда ја донесе судијката Фанка Јанчулева Михаилоска на второто судење за предметот „Еразмус“, бидејќи во јуни 2021 година, предметот падна на Апелација, кога беше потврдена само ослободителната пресуда за професорот Стојан Дебарлиев. И професорите и демонстраторот добија забрана за вршење дејност во рок од 5 години, а времето поминато во затвор ќе им биде засметано во казната.

<!--EndFragment-->