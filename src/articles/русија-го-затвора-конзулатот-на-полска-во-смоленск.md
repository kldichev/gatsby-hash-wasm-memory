---
title: Русија го затвора конзулатот на Полска во Смоленск
date: 2023-07-15T13:00:45.546Z
category: свет
featured: true
featuredImage: ../img/3-rus-zat-konz.jpg
author: Вардарски
---
Рускиот премиер Михаил Мишустин потпиша наредба за затворање на конзуларното претставништво на Полска во Смоленск. Документот е објавен на официјалниот портал за правни информации, пренесе ТАСС.

Тој посочи дека го прифатил предлогот на руското МНР за затворање на конзулатот на Република Полска.

Одлуката за затворање е донесена како одговор на непријателските антируски акции на полската влада. Мишустин прецизираше дека станува збор за незаконско одземање на руски дипломатски имот на полска територија и значително намалување на дипломатското присуство на Русија во Полска.

Наредбата на Владата на Руската Федерација, одобрена како контрамерка, овозможува враќање на паритетот на конзуларните служби на Русија во Полска и Полска во Русија, додаде тој.