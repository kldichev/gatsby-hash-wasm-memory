---
title: Турција го затвори својот воздушен простор за ерменска авиокомпанија
date: 2023-04-30T23:42:28.762Z
category: свет
featured: true
featuredImage: ../img/vcmnvmbcxnnbvcx2331.png.webp
author: Вардарски
---

Турските власти неочекувано го затворија домашниот воздушен простор за авиокомпанијата FlyOne Armenia, објави АП.

Агенцијата го цитираше претседателот на авиокомпанијата, Арам Ананијан.

Тој изјави дека FlyOne Armenia работи со патниците кои беа погодени од оваа одлука и побара разбирање за предизвиканите непријатности.

„Од за нас неразбирливи причини и без очигледна причина, турските воздухопловни власти ја укинаа дозволата претходно дадена на авиокомпанијата FlyOne Armenia да врши летови кон Европа преку турскиот воздушен простор.

Турските воздухопловни власти го извршија откажувањето без претходна најава, ставајќи ја нашата авиокомпанија и нашите патници во непријатна ситуација“, изјави Ананијан за новинската агенција „Арменпрес“.
