---
title: Холандскиот парламент во Хаг беше накратко евакуиран поради лажна бомба
date: 2023-04-13T21:04:26.473Z
category: свет
featured: true
featuredImage: ../img/holdparl.png.webp
author: Вардарски
---

Холандскиот парламент попладнево беше накратко евакуиран поради закана за бомба која се покажа дека е лажна.

Холандската полиција во четвртокот објави дека тим за експлозиви истражува „сомнителна ситуација“ во зградата во која се наоѓа националниот парламент во Хаг и дека ја расчистила областа околу зградата и им наредила на луѓето да ја напуштат областа.

По околу еден час полицијата им дозволила да се вратат во зградата.

Антиисламскиот претставник на холандскиот парламент Герт Вилдерс изјави дека лажната бомба била наменета за него и дека тоа е причината за евакуацијата.

– Во мојата канцеларија во парламентот беше доставен пакет со плишано мече и жици, напиша Вилдерс на Твитер.

- За среќа, немаше експлозив и не беше опасно, но не беше ниту забавно, додаде тој.

Партијата на слободата на Вилдерс (екстремната десница) стана втора најсилна во земјата, а самиот Вилдерс со години живее под строги безбедносни мерки бидејќи добивал смртни закани.
