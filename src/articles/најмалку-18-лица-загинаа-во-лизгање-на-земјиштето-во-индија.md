---
title: Најмалку 18 лица загинаа во лизгање на земјиштето во Индија
date: 2023-08-15T18:00:48.456Z
category: свет
featured: true
featuredImage: ../img/8-liz-ind.jpg
author: Вардарски
---
Најмалку 18 лица загинаа во лизгање на земјиштето на Хималаите во Индија. Десетици се блокирани или исчезнати, објави Ројтерс.

„Трагедија повторно го снајде Химачал Прадеш со континуирани врнежи во последните 48 часа“, рече главниот министер на државата Сухвиндер Синг.

Спасувачите извлекле десет тела од урнатиот храм во градот Шимла.

Училиштата и другите образовни институции се затворени, а луѓето во опасност се преместени на безбедно во засолништа.

Во делови од државата наврнале до 273 мм дожд за 24 часа, соопшти Индискиот метеоролошки оддел.

Куќи се урнаа во областа Солан во инциденти во кои загинаа најмалку седум лица.