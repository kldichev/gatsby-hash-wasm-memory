---
title: Огромен проблем за Реал (Мадрид)
date: 2023-03-27T00:12:00.730Z
category: спорт
featured: true
featuredImage: ../img/problemrea-.png.webp
author: Вардарски
---

Главниот тренер на Реал (Мадрид) Карло Анчелоти доби крајно лоша вест. Титуларниот голман на „кралскиот“ клуб Тибо Куртоа се повреди во кампот на репрезентацијата на Белгија.

Чуварот отпатува за Мадрид, каде ќе му бидат извршени соодветни медицински тестови за да се утврди степенот на неговата повреда. Најлошата прогноза го вади белгискиот ѕид од сметките на Карлето еден месец.

Поради проблемот со адукторот, Куртоа најверојатно ќе го пропушти дури и првиот натпревар од четвртфиналето на Лигата на шампионите со Челзи на 12 април. Пред тоа Реал има натпревари против Ваљадолид, Барселона, Виљареал и Кадиз. Тој ќе биде под знак прашалник за реваншот со Челзи и домашниот дуел со Селта.
