---
title: Кина ќе разговара со сите за постигнување мир во Украина
date: 2023-05-10T15:31:17.222Z
category: свет
featured: true
featuredImage: ../img/kina-za-mir-vo-ukr.png.webp
author: Вардарски
---
Кина ќе одржи линии на комуникација со сите страни во војната во Украина, вклучително и Германија, во обид да постигне прекин на огнот. Ова го изјави кинескиот министер за надворешни работи Чин Ган, цитиран од Ројтерс.

„Како постојана членка на Советот за безбедност на ОН и одговорна голема земја, Кина нема ниту да стои на страна ниту да долева масло на огнот“, истакна тој заедно со неговата германска колешка Аналена Бербок за време на посетата на Берлин.

Во врска со предлогот на Европската унија да стави неколку кинески компании на црната листа како дел од новиот пакет санкции против Русија, Чин рече дека Пекинг „силно се противи“ на некои земји кои воведуваат еднострани санкции на други земји, вклучително и Кина.

„Кина ќе го преземе потребниот одговор и одлучно ќе ги заштити легитимните права и интереси на кинеските претпријатија“, увери министерот.

Европската комисија претходно предложи ставање на црната листа на кинески компании, како и ограничување на извозот во земјите за кои се верува дека се вклучени во заобиколувањето на трговските ограничувања наметнати на Русија според најновиот пакет санкции против Москва.

Од своја страна, Бербок рече дека преговорите за новата рунда санкции продолжуваат, нагласувајќи дека е важно да се спречат руските одбранбени компании „да добијат пристап до стоки поврзани со војна“ и да се осигура дека „санкционираните стоки со двојна употреба нема да падне во погрешни раце“.

Дипломатски извори открија дека предлогот на ЕК се фокусира на борбата против заобиколувањето на санкциите кои веќе се воведени преку трети земји, откако ЕУ како потенцијални виновници ги посочи Кина, Турција, Обединетите Арапски Емирати, како и земјите од Централна Азија и Кавказ.

Самата Германија ја гледа Кина сè повеќе како стратешки ривал покрај нејзиниот најголем трговски партнер, и размислува за серија мерки додека ги разгледува билатералните односи.