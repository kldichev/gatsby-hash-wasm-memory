---
title: Украински „Нафтогас“ ја тужи Русија во САД, барајќи компензација за Крим
date: 2023-06-24T04:15:10.641Z
category: свет
featured: true
featuredImage: ../img/6-15-ukr-naft-gaz.jpg
author: Вардарски
---
Украинската државна енергетска компанија Нафтогас во петокот соопшти дека презела правна постапка во Соединетите Држави против Русија која бара враќање на 5 милијарди долари. Оваа сума на Нафтогас му ја додели Хаг како компензација за штета и изгубен имот на Крим, пренесува „Ројтерс“.

Нафтогас објави дека поднел жалба до Окружниот суд на Соединетите Држави за округот Колумбија и има право да го стори тоа поради руските средства лоцирани во Соединетите држави.

Компанијата поседуваше имот на Крим, вклучувајќи го и Черноморнафтогас, кој вадеше значителни количини гас од Црното Море.

Во април „Нафтогас“ објави дека арбитражниот суд во Хаг и наложил на Русија да плати 5 милијарди долари компензација за нелегалната експропријација на имотот на украинската компанија на Крим.

Извршниот директор на Нафтогас, Олексиј Чернишов, рече дека бидејќи Русија доброволно не ја платила сумата, тие имаат намера да ги искористат сите расположливи механизми за враќање на овие средства.

Нафтогас активно работи на ова прашање во Соединетите Држави и во други јурисдикции кои можат да бидат од корист за компанијата.