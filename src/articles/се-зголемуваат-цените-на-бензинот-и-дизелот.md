---
title: Се зголемуваат цените на бензинот и дизелот
date: 2023-09-11T14:27:30.382Z
category: македонија
featured: true
featuredImage: ../img/benziska.jpg
author: Вардарски
---
<!--StartFragment-->

Регулаторната комисија за енергетика и водни услуги на Република Северна Македонија извести дека е донесена Одлука со која се врши зголемување на малопродажните цени на нафтените деривати во просек за 2,19% во однос на одлуката од 4.9.2023 година.

Референтните цени на нафтените деривати на светскиот пазар во споредба со претходната пресметка бележат зголемување во просек: кај бензините за 1,308%, кај дизелот за 3,641% , кај екстра лесното масло за 3,940% и кај мазутот зголемувањето е за 2,280%.

Курсот на денарот во однос на доларот во изминатиот период по кој беа формирани цените со претходната пресметка е повисок за 0,705%

Малопродажните цени на бензините ЕУРОСУПЕР БС-95 и ЕУРОСУПЕР БС-98 се зголемуваат за 1,00 ден/лит, додека малопродажните цени на ЕУРОДИЗЕЛ (Д-Е V) и на Екстра лесното масло за домаќинство на (ЕЛ-1) се зголемуваат за 2,50 ден/лит.

Малопродажната цена на Мазутот М-1 НС се зголемува за 1,146 ден/кг и сега ќе изнесува 47,304 ден/кг.

– Напоменуваме дека ова се максималните цени на нафтените деривати од 00:01 часот на 12.9.2023 година. Трговците на големо и трговците на мало со нафтени деривати и горива за транспорт можат да ги формираат цените на одделни нафтени деривати и горива за транспорт и пониско од највисоките утврдени цени, велат од РКЕ.

<!--EndFragment-->