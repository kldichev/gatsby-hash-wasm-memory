---
title: Сириец е приведен во Хамбург поради тероризам
date: 2023-04-25T22:59:29.697Z
category: свет
featured: true
featuredImage: ../img/hamburjkgahjdas.png.webp
author: Вардарски
---

Во Хамбург е приведен 28-годишен маж од Сирија под сомнение дека подготвувал напад со експлозив.

Ова го објави АП, повикувајќи се на федерални полицајци. Според истрагата, уапсениот бил мотивиран од радикален исламизам и желба да учествува во џихад.

Според полицијата, уапсениот се обидувал преку интернет да купи материјали што ќе му овозможат да направи појас со експлозив „за да изврши напад на цивилни објекти“.

Според истражителите, приведениот бил поддржан од неговиот 24-годишен брат, кој живее во Кемптен. Според ДПА, приведен е и помалиот брат. Имињата на приведените се уште не се објавени.

Инспекторите немаа детали за тоа која конкретна мета сакал да ја нападне осомничениот.

Во Хамбург и Кемптен беа извршени претреси при што беа запленети многу важни докази за истрагата, вклучително и некои хемикалии.

Коментирајќи ја ситуацијата, германската министерка за внатрешни работи Ненси Фајзер ги повика разузнавачките служби сериозно да ги сфатат ваквите закани и истакна дека Германија продолжува да биде мета и на исламистичките терористички организации и на индивидуалните радикали.
