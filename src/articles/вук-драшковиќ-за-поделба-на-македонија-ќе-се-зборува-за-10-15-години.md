---
title: "Вук Драшковиќ: За поделба на Македонија ќе се зборува за 10-15 години. "
date: 2023-06-27T18:03:29.444Z
category: македонија
featured: true
featuredImage: ../img/vuk-drask-pod.jpg
author: Вардарски
---
Можеби ќе може да се зборува за поделба на Косово за 5, 10 или 15 години, кога тема ќе биде и поделбата на Македонија и Босна и Херцеговина. Ова го изјави за Б92 Вук Драшковиќ, лидер на Српското движење за обнова.

Зборувајќи за настаните околу Косово, тој изјави дека заложници и жртви се државата Србија и нејзината иднина, како и Србите во северниот дел на Косово.

„Првата жртва на оваа пеколна стратегија мора да бидат Србите во северниот дел на Косово. Од она што го знам, започна опасно сценарио за крвопролевање да го следат тракторски конвои на косовските Срби“, рече Драшковиќ. Според него, ваквата операција ќе предизвика гнев кај граѓаните на Србија кон Западот.

Драшковиќ рече дека е време Србите да се навикнат на фактот дека се поразени.