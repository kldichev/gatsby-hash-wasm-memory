---
title: Украина ја осудува Русија како поголемо зло од Исламска држава
date: 2023-04-12T23:38:12.109Z
category: свет
featured: true
featuredImage: ../img/pspfasukr.png.webp
author: Вардарски
---

Украина ја спореди Русија со Исламската држава, откако на интернет се појави видео на кое се гледа како руски војници обезглавуваат украински затвореник со нож, пренесува Ројтерс.

На видеото споделено на социјалните мрежи се гледа како маж во униформа обезглавува друг маж со жолта лента што ја користеле украинските војници.

Москва досега не даде официјален коментар, но во минатото постојано негираше дека нејзините војници извршиле злосторства за време на војната.

„Постои нешто што никој во светот не може да го игнорира - колку лесно убиваат овие ѕверови“, рече украинскиот претседател Володимир Зеленски во видео обраќање.

„За сè ќе има правна одговорност. Поразот на теророт е неопходен“, категорично изјави тој.

Украинскиот министер за надворешни работи Дмитро Кулеба на Твитер напиша: „Застрашувачка снимка од руски војници како обезглавуваат украински заробеници кружи на интернет“.

Апсурдно е Русија, која е полоша од Исламска држава, да претседава со Советот за безбедност на ОН, нагласи тој, мислејќи на преземањето на ротирачкото претседателство со Советот за безбедност на ОН од страна на Москва на почетокот на овој месец. „Руските терористи мора да бидат протерани од Украина и од ОН и да одговараат за нивните злосторства“, категорично изјави тој.

Борците на Исламската држава во Ирак и Сирија станаа озлогласени по тоа што циркулираа видеа од обезглавување на затвореници додека контролираа делови од тие земји од 2014 до 2017 година.

Украинската служба за внатрешна безбедност соопшти дека отворила истрага за наводно воено злосторство во врска со видеото.

„Вчера на интернет се појави видео на кое се гледа како руските окупатори ја покажуваат својата брутална природа – брутално мачат украински затвореник и му ја отсекуваат главата“, објави службата во „Телеграм“.
