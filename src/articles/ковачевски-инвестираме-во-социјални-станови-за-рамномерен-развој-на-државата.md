---
title: "Ковачевски: Инвестираме во социјални станови за рамномерен развој на државата"
date: 2023-09-11T18:59:12.057Z
category: македонија
featured: true
featuredImage: ../img/kovacevski0.jpg
author: Вардарски
---
<!--StartFragment-->

„Владата има постигнато значаен напредок во зголемување на квалитетот на животот на граѓаните, а преку стратегија за социјално домување не дозволуваме ранливите категории граѓани да останат на маргините на општеството“, истакна премиерот Димитар Ковачевски денеска на доделувањето на социјални станови за 28 семејства од Гевгелија. Претседателот на Владата во своето обраќање истакна дека во изминативе години изградени се или во фаза на градење се над 860 социјални станови во Струмица, Гостивар, Македонски Брод, Пробиштип, Виница, Свети Николе, денеска освен во Гевгелија, 6 станови ќе бидат доделени на ранливи семејства во Демир Капија. Социјални станови ќе добијат и наши граѓани од Велес, Неготино, Бутел, Дебар и Кочани.

„Политиките кои ги креираме како Влада не дозволуваат да постои огромен јаз меѓу можностите и потребите на голем број домаќинства во нашата држава. Сакаме ранливите категории на граѓани да ги решаваат своите проблеми без поддршка на државата меѓутоа со оглед на тоа дека не секој има можности да го реши своето станбено прашање како поголемиот број други граѓани, државата е тука да помогне и да обезбеди домување на сите оние на кои тоа им е потребно“, рече претседателот на Владата, Ковачевски.

<!--EndFragment-->