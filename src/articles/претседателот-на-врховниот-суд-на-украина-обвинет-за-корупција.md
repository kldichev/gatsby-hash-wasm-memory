---
title: Претседателот на Врховниот суд на Украина обвинет за корупција
date: 2023-05-16T23:24:39.429Z
category: свет
featured: true
featuredImage: ../img/sud-vo-ukr-obv-za-korupcija.jpg
author: Вардарски
---
Националното биро за борба против корупцијата на Украина (НАБУ) во вторникот официјално покрена обвинение против поранешниот претседател на Врховниот суд на Украина Всеволод Књазев и еден адвокат за примање незаконска корист во особено големи износи. Ова го соопшти прес-службата на одделот.

Обвинети се главниот судија и адвокатот кој беше разоткриен за незаконски бенефиции од 2,7 милиони долари“, се вели во соопштението објавено на веб-страницата на Бирото за борба против корупцијата.

Вториот осомничен не е именуван.

Претходно, Пленумот на Врховниот суд на Украина предвреме му ги прекина овластувањата на Књазев со изгласување недоверба. Привременото извршување на должностите на претседателот на судот му беше доделено на секретарот на пленумот на оваа инстанца, Дмитриј Луспеник.

Во вторникот НАБУ потврди дека Књазев бил приведен еден ден претходно во случајот за поткуп на членови на Врховниот суд од страна на украинскиот милијардер Константин Жеваго, сопственик на групата Финансии и кредити.

Беа снимени разговори во кои беше постигнат договор за префрлање мито на судиите за да донесат одлука која му била потребна на Жеваго.

Прес-службата на бизнисменот ги отфрли сомнежите за давање поткуп.