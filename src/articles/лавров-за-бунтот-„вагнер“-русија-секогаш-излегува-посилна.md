---
title: "Лавров за бунтот „Вагнер“: Русија секогаш излегува посилна"
date: 2023-07-01T14:00:05.806Z
category: свет
featured: true
featuredImage: ../img/4-lavrov-za-buntot.jpg
author: Вардарски
---
Русија отсекогаш излегувала посилна и поотпорна од какви било тешкотии. Ова го истакна министерот за надворешни работи Сергеј Лавров, цитиран од Ројтерс.

Неговите изјави беа одговор на прашање за стабилноста на Русија по неуспешниот бунт на платениците на Вагнер.

Тој рече дека реакцијата на многу западни функционери на саботното задушување на бунтот од страна на шефот на Вагнер, Евгениј Пригожин - кој рече дека фасадата на руската моќ пукна - индиректно укажува дека истите тие функционери се во војна со Москва.

„Не сме обврзани никому ништо да објаснуваме или да даваме гаранции. Постапуваме транспарентно, претседателот и сите политички сили во нашата земја се изјаснија на оваа тема. Ако има сомнежи на Запад, тоа е ваш проблем“, нагласи Лавров.

Тој посочи дека и самата Москва се сомнева во способностите на голем број западни политичари.

Платениците на рускиот ПВК „Вагнер“, предводени од нивниот водач Евгениј Пригожин, напредуваа кон Москва за да го отстранат „корумпираното и неспособно воено раководство на Русија“. Меѓутоа, не долго потоа, тие ненадејно се вратија на територијата контролирана од Русија во источна Украина по договорот со Кремљ, постигнат во саботата со посредство на белорускиот лидер Александар Лукашенко.

Беше договорено да им се даде имунитет на бунтовниците во замена за нивно враќање во логорите, а водачот на платениците отиде во соседна Белорусија.

Вчера Русија објави дека го прекинува учеството на „Вагнер“ во војната во Украина.