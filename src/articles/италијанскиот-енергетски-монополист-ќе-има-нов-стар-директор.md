---
title: Италијанскиот енергетски монополист ќе има нов стар директор
date: 2023-04-13T00:22:07.435Z
category: свет
featured: true
featuredImage: ../img/nvostkridk.png.webp
author: Вардарски
---

Италијанската влада ги назначи извршните директори и претседателите на главните јавно контролирани компании - енергетскиот гигант Eni S.p.A., производителот на гас и електрична енергија Enel S.p.A., операторот на преносниот систем Terna S.p.A., производителот на одбранбена технологија Leonardo S.p.A. и давателот на поштенски услуги Poste Italiane S.p.A.

Ова го објави АП.

Според соопштението на италијанското Министерство за економија и финансии, Клаудио Дескалци ќе остане извршен директор на Ени, а Џузепе Зафарана ќе ја преземе претседателската функција.

Енел ќе биде предводен од Флавио Катанео како извршен директор и Паоло Скарони како претседател.

Поранешниот министер за еколошка транзиција, Роберто Чинголани, ќе стане извршен директор на Леонардо, а Стефано Понтекорво - нејзин претседател.

Матео Дел Фанте беше повторно назначен за извршен директор на Poste Italiane и Силвија Ровере за претседател на службата.

Конечно, Џузепина ди Фоџа беше назначена за шеф на Терна.

Именувањата на овие лица ќе станат официјални по состанокот на секоја компанија, кој ќе се одржи кон крајот на април и почетокот на мај.
