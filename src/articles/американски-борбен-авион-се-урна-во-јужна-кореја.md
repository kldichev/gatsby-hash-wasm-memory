---
title: Американски борбен авион се урна во Јужна Кореја
date: 2023-05-06T22:10:14.598Z
category: свет
featured: true
featuredImage: ../img/juzkorejkameriavion.png.webp
author: Вардарски
---

Американски борбен авион Ф-16 се урна во Јужна Кореја, пренесува „Франс прес“.

Според американското воено воздухопловство, инцидентот се случил во земјоделска област јужно од Сеул за време на тренинг вежба денеска околу 9:45 часот по локално време.

Нема жртви или материјална штета.

Пилотот на авионот безбедно се катапултирал пред падот и бил пренесен во најблиската болница, соопшти американското воено воздухопловство.

Се вели дека авионската несреќа се случила за време на рутинска вежба. Причините за инцидентот се разјаснуваат.

На местото на настанот била испратена локална противпожарна единица која го изгаснала пожарот што избувнал.
