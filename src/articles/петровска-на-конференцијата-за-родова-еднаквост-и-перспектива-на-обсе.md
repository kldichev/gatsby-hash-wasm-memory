---
title: Петровска на конференцијата за родова еднаквост и перспектива на ОБСЕ
date: 2023-09-06T12:04:13.066Z
category: македонија
featured: true
featuredImage: ../img/slavj-pter.jpg
author: Вардарски
---
<!--StartFragment-->

Министерката за одбрана Славјанка Петровска утрово во Тетово се обрати на првата работна сесија во рамките на конференцијата организирана од македонското претседавање со ОБСЕ посветена на „Родовата еднаквост и еманципација на жените“, на која се осврна на унапредувањето на вклученоста и лидерството на жените во градењето на мирот и менаџирањето на конфликтите...



<!--EndFragment--><!--StartFragment-->

Министерката за одбрана Славјанка Петровска утрово во Тетово се обрати на првата работна сесија во рамките на конференцијата организирана од македонското претседавање со ОБСЕ посветена на „Родовата еднаквост и еманципација на жените“, на која се осврна на унапредувањето на вклученоста и лидерството на жените во градењето на мирот и менаџирањето на конфликтите.

Резолуцијата 1325 на Советот за безбедност на ООН побарува вклучување на жените во сите области на градење на мирот и превенција на конфликти, укажа министерката и порача дека без придонесот на жените не е можен одржлив мир и безбедност. Министерката порача дека клучната карактеристика на жените – лидери е нивната храброст и додаде дека тоа е нешто што можеме да го видиме секој ден преку храбрата борба на украинските жени, цивили и во униформа, за слободата на нивната земја и безбедноста на украинскиот народ.

Петровска подвлече дека не смееме да дозволиме жени – професионалци во своите области кои работат неуморно и посветено да останат незабележани и дека мораме да работиме посветено за женското лидерство да биде составен и неразделен дел од современата безбедносна архитектура. Во однос на местото и улогата на жените во Северна Македонија, министерката Петровска посочи дека и претставува чест што води едно од покомплексните министерства – одбраната и дека тоа треба да биде уште една гласна порака за сите млади жени да веруваат во себе и да изберат да бидат дел од одбранбениот сектор зашто жените навистина можат да направат разлика.

Министерка додаде дека во Министерството континуирано се работи на развој на културата за родова еднаквост и родова перспектива и порача дека резултатите се видливи – на последниот конкурс за прием на питомци на Воената академија од 35 примени питомци, 14 се жени. Порача дека Министерството е посветено на соработката со невладиниот сектор на ова поле.

Целта на првата работна сесија насловена „Жени, мир и безбедност: зацврстување на вклученоста и лидерството на жените за инклузивно градење на мирот и менаџирање на конфликти“ е преку размена на искуства на жени – лидери и жени кои се дел од академската заедница да се укаже на важноста и начините за надминување на бариерите во вклучувањето на женската перспектива во превенцијата на конфликтите, кризниот менаџмент и активностите за окончување на конфликти.

<!--EndFragment-->