---
title: Фрлиле два молотови коктели врз кубанската амбасада во Вашингтон
date: 2023-09-26T18:30:12.154Z
category: свет
featured: true
featuredImage: ../img/8-30-mol-koktel.jpg
author: Вардарски
---
Напад со два молотови коктели е извршен врз кубанската амбасада во Вашингтон. Ова го соопшти кубанскиот министер за надворешни работи Бруно Родригез Парила во објава на Твитер (Х), пренесува Ројтерс. Нема извештаи за повредени.

Нападот се случи доцна во неделата, неколку часа откако кубанскиот лидер Мигел Дијаз-Канел се врати на островот од Генералното собрание на Обединетите нации во Њујорк.

Амбасадата повторно беше отворена во 2015 година, кога земјите ги обновија дипломатските односи прекинати во 1961 година. Родригез истакна дека зградата била пукана со пушка и во претходниот напад во 2020 година.

„Антикубанските групи прибегнуваат кон тероризам кога чувствуваат неказнивост, нешто за што Куба постојано ги предупреди американските власти“, рече Родригез во објавата.

Претходно овој месец, претставниците на САД и Куба постигнаа напредок за голем број прашања за време на разговорите на високо ниво во Вашингтон. Главната загриженост на Куба е дека таа останува на американската листа на држави спонзори на тероризмот, како и континуираното економско ембарго од времето на Студената војна врз Вашингтон од страна на администрацијата на Бајден.