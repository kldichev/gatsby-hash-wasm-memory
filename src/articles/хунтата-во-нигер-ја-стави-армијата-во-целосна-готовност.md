---
title: Хунтата во Нигер ја стави армијата во целосна готовност
date: 2023-08-28T18:00:50.376Z
category: свет
featured: true
featuredImage: ../img/8-niger-vo-pod.jpg
author: Вардарски
---
Хунтата во Нигер им нареди на своите вооружени сили да одат на највисоко ниво на борбена готовност поради зголемената закана од напад, пренесува „Ројтерс“.

Ова се вели во документот што го објави началникот на одбраната во петокот, за кој извор од безбедноста во земјата потврди дека е автентичен.

Во документот се наведува дека наредбата за максимална подготвеност ќе им овозможи на силите адекватно да одговорат во случај на напад и да „избегнат целосно изненадување“.

Се повеќе се чувствуваат закани за агресија кон националната територија“, се наведува во наредбата.

Економската заедница на западноафриканските држави (ECOWAS) се обидува да преговара со водачите на пучистите од 26 јули, но предупреди дека е подготвена да распореди војници за да го врати уставниот поредок доколку дипломатските напори не успеат.

Организацијата вчера ја минимизираше заканата и рече дека е „решена да ги прифати дипломатските напори“, иако интервенцијата остана опција на масата.

„За избегнување на сомнеж, дозволете ми да кажам недвосмислено дека ЕКОВАС ниту објави војна на народот на Нигер, ниту има некаков план, како што се тврди, да ја нападне земјата“, рече претседателот на Комисијата на ЕКОВАС, Омар Алиу Турај.

Одлуката на организацијата претходно во август да ги активира таканаречените резервни сили за можна интервенција ги зголеми стравувањата од ескалација што може дополнително да го дестабилизира регионот Сахел, разрушен од бунтовниците.