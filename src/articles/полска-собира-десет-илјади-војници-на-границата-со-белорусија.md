---
title: Полска собира десет илјади војници на границата со Белорусија
date: 2023-08-11T08:00:11.907Z
category: свет
featured: true
featuredImage: ../img/10-pol-trup-v.jpg
author: Вардарски
---
Полска има намера да распореди вкупно 10.000 војници на границата со Белорусија, изјави министерот за одбрана Мариуш Блашчак, цитиран од руската служба на Би-Би-Си.

Според него, 4.000 воени лица ќе ги поддржат граничарите, а уште 6.000 ќе останат во резерва.

Блашчак рече и дека во рок од две години Полска ќе ја има најсилната копнена армија во Европа доколку продолжи зајакнувањето на одбранбената сфера.

„Подобро е да се трошат пари на полската армија отколку на странски војници“, рече министерот.

Полските граничари оваа недела побараа засилување од илјада војници, но министрите одговорија велејќи дека ќе испратат двојно повеќе.

Полските власти се загрижени поради појавата на платеници на ПВК „Вагнер“ во Белорусија, како и ризикот белоруските власти повторно, како и минатата година, да испратат групи илегални имигранти преку граница.