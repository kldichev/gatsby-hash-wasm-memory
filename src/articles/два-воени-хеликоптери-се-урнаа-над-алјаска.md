---
title: Два воени хеликоптери се урнаа над Алјаска
date: 2023-04-28T23:50:56.190Z
category: свет
featured: true
featuredImage: ../img/ldjaskj2121.png.webp
author: Вардарски
---

Два хеликоптери на американската армија се урнаа во четвртокот во американската сојузна држава Алјаска додека се враќаа од тренинг лет. Ова е втор инцидент со воени хеликоптери во државата оваа година, објави АП.

Секој хеликоптер превезуваше по две лица, изјави Џон Пенел, портпарол на американската армија на Алјаска. Засега нема информации за нивната состојба.

Хеликоптерите AH-64 Apache се од Форт Вејнрајт, со седиште во близина на Фербенкс.

Властите соопштија дека несреќата е под истрага и повеќе детали ќе бидат објавени подоцна.

Во февруари двајца војници беа повредени кога хеликоптер Апачи се преврте по полетувањето.

Во март, девет војници загинаа кога два хеликоптери за медицинска евакуација на американската армија Black Hawk се урнаа за време на рутинска ноќна обука на околу 30 милји североисточно од Форт Кембел, Кентаки.
