---
title: Педро Санчез пристигна во Киев
date: 2023-07-03T15:45:28.995Z
category: свет
featured: true
featuredImage: ../img/5-45-pedr-sacez.jpg
author: Вардарски
---
Премиерот на Шпанија Педро Санчез пристигна во Киев. Неговата посета не беше официјално најавена однапред, како што обично се прави при посета на високи европски политичари и функционери. Претседателот Зеленски тоа го најави во четвртокот во своето видео обраќање до лидерите на земјите од Европската унија.

Емблматично е што посетата се случува на првиот ден кога Шпанија го презема ротирачкото претседателство со ЕУ и нејзината цел е да ја нагласи поддршката на Европската унија за Украина против руската агресија.

Санчез во главниот град на Украина пристигна со воз од Полска. Шпанскиот премиер ќе се обрати пред Врховната Рада, а потоа ќе се сретне со претседателот Володимир Зеленски.

„Веќе во Киев. Сакав првата акција на шпанското претседателство со Советот на Европската унија да биде во Украина“ со Володимир Зеленски, напиша Санчез на својот Твитер профил.

Ова е трета посета на Санчез на Украина од почетокот на руската целосна инвазија на земјата на 24 февруари минатата година, забележува АП.

Санчез вчера изјави дека „војната во Украина ќе биде еден од главните приоритети на шпанското ротирачко претседателство со Советот на ЕУ, со акцент на обезбедување на единството на сите земји-членки (по ова прашање)“. Сепак, постои голема веројатност Санчез да не остане долго на чело на Шпанија - во август ќе се одржат избори во земјата, а голема е веројатноста неговата социјалистичка партија да ги загуби. Сепак, Шпанија останува една од најпроевропските земји во самата унија.