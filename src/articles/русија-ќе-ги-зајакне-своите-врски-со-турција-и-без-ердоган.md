---
title: Русија ќе ги зајакне своите врски со Турција и без Ердоган
date: 2023-05-16T00:36:44.987Z
category: свет
featured: true
featuredImage: ../img/rus-tur-i-bez-erdogan-dobri-odnosi.jpg
author: Вардарски
---
Кремљ очекува соработката на Русија со Турција да продолжи и продлабочи, кој и да победи на претседателските избори во земјата, чиј вториот круг ќе се одржи на 28 мај, пренесува „Ројтерс“.

Ниту актуелниот турски претседател Реџеп Таип Ердоган ниту неговиот ривал од опозицијата Кемал Кулчдароглу не успеаја да соберат повеќе од 50 отсто од гласовите потребни за целосна изборна победа.

Имаме голема почит кон изборот на турскиот народ и ќе го почитуваме, но во секој случај очекуваме нашата соработка да продолжи, продлабочи и прошири“, изјави портпаролот на Кремљ, Дмитриј Песков.

Турција, членка на НАТО, одржува силни врски со Русија под претседателот Ердоган и покрај разликите меѓу двете земји околу Украина и Сирија. Анкара во голема мера се потпира на увозот на енергија од Москва.

Кулчдароглу, ривалот на Ердоган, вети дека ќе одржува добри односи со Москва доколку победи на изборите. Дополнително, сепак, пред гласањето вчера, тој ја обвини Русија дека се обидува да се меша во нив - тврдење кое Кремљ го негираше.

Песков рече дека Русија ја смета Турција за „зрела демократија“ способна да одржи транспарентни избори и да спречи незаконски дејствија.