---
title: Играат карти, чепкаат на „Фејсбук“, се нишкаат на фотелјите...Нашите
  пратеници во Собрание (видео)
date: 2023-08-19T10:34:33.376Z
category: македонија
featured: true
featuredImage: ../img/si-igraat-karti-se-niskaat.jpg
author: Вардарски
---
<!--StartFragment-->

Говорите на собраниската говорница за уставните измени не им го задржаа вниманието на сите пратеници. Некои од нив беа посветени на мобилните телефони. Играње игри, читање вести, допишување, ставање реакции на социјалните мрежи, но и влези – излези од собраниската сала. Некои ги искористија фотелјите и за да се нишаат. Ова беа само дел некои од активностите за време на седницата во нецелите три часа додека траеше.

Пратеникот на Демократската партија на Србите, Иван Стоилковиќ, играше карти на мобилниот додека од говорницата зборуваше координаторот на пратениците од СДСМ, Јован Митрески. Пратеникот Бране Петрушевски читаше што пишуваат медиумите и како известуваат за седницата.

Во редот на СДСМ исто така агрегатите за вести и порталите беа најчестата занимација при слушање на долгите говори. Во ДУИ се правеше муабет помеѓу пратениците и министрите од партијата. Место не го држеше ниту премиерот Димитар Ковачевски, тој излезе од салата за време на говорот на Фадил Зендели по кусиот разговор со министерот за правда, Кренар Лога, кој седеше зад него. Влези – излези правеа и другите владини претставници.

Сето ова се случуваше додека во тек беше седницата на која се дискутираше за отворање на Уставот со цел уставни измени. Таа помина со низа критики од ВМРО-ДПМНЕ, убедување од ДУИ и СДСМ и барања за отстранување на формулацијата „20 отсто“, која се однесува на употреба на јазиците во Македонија, од страна на албанскиот опозициски блок. 

<!--EndFragment--><iframe width="540" height="290" src="https://www.youtube.com/embed/CjxHkaYZy4Y" title="Играат карти, чепкаат на „Фејсбук“, читаат вести: пратениците на седницата за Уставот" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>