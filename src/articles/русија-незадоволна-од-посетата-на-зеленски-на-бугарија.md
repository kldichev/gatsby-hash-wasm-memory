---
title: Русија незадоволна од посетата на Зеленски на Бугарија
date: 2023-07-07T17:00:16.425Z
category: време
featured: true
featuredImage: ../img/7-ruz-nez-bg.jpg
author: Вардарски
---
Русија ја критикуваше посетата на украинскиот претседател Володимир Зеленски на Бугарија, пренесува „Франс прес“.

Според портпаролот на Кремљ, Дмитриј Песков, украинскиот лидер се обидува да вклучи и други земји во конфликтот меѓу Москва и Киев.

„Режимот во Киев прави се што е можно за да вклучи што е можно повеќе земји речиси директно во овој конфликт. Многу земји веќе скокнаа со глава, директно и индиректно. За ова прашање ќе се разговара со Бугарите“, истакна тој.

Потсетуваме, украинскиот претседател слета денеска напладне на аеродромот во Софија. Нешто по 13 часот, тој пристигна во Министерскиот совет, каде што се сретна со премиерот Николај Денков и вицепремиерката Марија Габриел. Стана јасно дека во 15.00 часот ќе оствари средба и со шефот на бугарската држава Румен Радев.