---
title: Најмалку 6 загинати и 12 исчезнати по поплавите во Гватемала
date: 2023-09-28T04:30:27.359Z
category: свет
featured: true
featuredImage: ../img/6-30-gvantemala.jpg
author: Вардарски
---
Обилните дождови предизвикаа поплава во главниот град на Гватемала, која однесе неколку куќи во река, јавува Асошиетед прес.

Во понеделникот, Националниот координатор за намалување на катастрофи рече дека бројот на загинати се искачи на шест, меѓу кои и една млада девојка. Други 12 се водат како исчезнати. 5-годишното девојче било извлечено од пожарникарите делумно затрупано во шут и кал на околу 5 километри по реката Нарањо.

Властите во главниот град Нова Гватемала, подоцна на прес-конференција објаснија дека ѓубрето и другите остатоци ја блокирале реката Наранџо возводно, предизвикувајќи вода да се собира по дождот. Кога браната откажала, водата што се собрала ја предизвикала поплавата.

Надлежните објаснија дека жителите на населбата повеќепати биле предупредувани да се отселат од околината поради опасност од поплави.

Во 2 часот по полноќ шест куќи и семејствата кои живееле во нив биле однесени од надојдената вода. Околу 5 часот наутро, пожарникарите објавија дека започнуваат потрага. Војската ги следи спасувачките напори.