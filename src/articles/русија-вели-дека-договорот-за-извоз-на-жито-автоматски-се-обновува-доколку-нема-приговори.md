---
title: Русија вели дека договорот за извоз на жито автоматски се обновува
  доколку нема приговори
date: 2023-03-15T00:35:46.688Z
category: политика
featured: true
featuredImage: ../img/zitorussia.png.webp
author: Вардарски
---

Договорот што овозможува безбеден извоз на жито од пристаништата на Украина во Црното Море автоматски ќе биде продолжен по 18 март, доколку нема забелешки од инволвираните страни, објави во средата руската државна новинска агенција ТАСС.

Повикувајќи се на неименуван извор запознаен со деталите од преговорите за договорот, ТАСС објави дека ниту една од инволвираните страни се уште не објавила повлекување.

Во понеделникот Русија предложи обновување на договорот со кој се овозможува безбеден извоз на жито од пристаништата на Украина во Црното Море, но само за 60 дена, што е половина од периодот од претходниот рок.

ОН ветија дека ќе направат се што е можно за да се обезбеди интегритетот на договорот.

– Доколку страните немаат забелешки, договорот ќе продолжи и по 18 март, изјави извор на ТАСС.

Изворот рече дека должината на продолжувањето не е важна.

– Доколку договорот биде продолжен за 60 дена, тој продолжува по 18 март, додека по 60 дена една од страните може да го постави прашањето за негово раскинување, додаде тој.

Прашањето за (не)обновување на договорот се одрази на цените на пченката и пченицата на пазарите.
