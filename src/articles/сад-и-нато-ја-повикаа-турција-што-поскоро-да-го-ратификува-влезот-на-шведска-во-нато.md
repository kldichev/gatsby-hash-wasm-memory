---
title: САД и НАТО ја повикаа Турција што поскоро да го ратификува влезот на
  Шведска во НАТО
date: 2023-03-17T23:45:06.941Z
category: свет
featured: true
featuredImage: ../img/svednatofzx.png.webp
author: Вардарски
---

Соединетите Американски Држави и НАТО во петокот ја поздравија најавата на турскиот претседател дека парламентот ќе започне процес на ратификација на кандидатурата на Финска за членство во Алијансата и ја повикаа Турција брзо да ја ратификува кандидатурата и на Шведска.

- Шведска и Финска се силни, способни партнери кои ги споделуваат вредностите на НАТО и ќе ја зајакнат Алијансата и ќе придонесат за европската безбедност. Соединетите држави веруваат дека двете земји треба да станат членки на НАТО што е можно поскоро, изјави советникот за национална безбедност на Белата куќа, Џејк Саливан.

Генералниот секретар на НАТО, Јенс Столтенберг во петокот ја поздрави подготвеноста на Турција да го ратификува членството на Финска во алијансата и повика на ратификација на кандидатурата за членство на Шведска „што е можно поскоро“.

– Најважно е Финска и Шведска брзо да станат полноправни членки на НАТО, а не да се приклучат токму во исто време, рече тој во изјавата по најавата на турскиот претседател Реџеп Таип Ердоган. Тој додаде дека сите сојузници се согласуваат Финска и Шведска да станат полноправни членки што е можно поскоро.

Шведска жали што не доби зелено светло

Шведска изрази жалење што не доби зелено светло од Турција да ја ратификува апликацијата за членство. Ердоган рече дека Турција ќе ги продолжи разговорите со Шведска, уште еден кандидат за НАТО, за прашањата на тероризмот и дека нејзиниот пристап директно ќе зависи од преземените мерки.

- Ова е развој што не го сакавме, но бевме подготвени“, изјави шведскиот министер за надворешни работи Тобијас Билстром на прес-конференција. кажа.
