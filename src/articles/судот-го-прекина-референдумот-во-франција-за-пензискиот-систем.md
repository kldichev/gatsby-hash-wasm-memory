---
title: Судот го прекина референдумот во Франција за пензискиот систем
date: 2023-05-04T21:26:05.137Z
category: свет
featured: true
featuredImage: ../img/kdjsakj321.png.webp
author: Вардарски
---

Уставниот совет на Франција повторно го отфрли барањето на левичарските парламентарци за одржување референдум на заедничка иницијатива на пратениците и гласачите за пензиските реформи одобрени од телото на 14 април, пренесоа француските медиуми.

Членовите на советот оценија дека предлогот на левичарските и независните парламентарци, кој има за цел „да се забрани законската старосна граница за пензионирање на лицата над 62 години“, не соодветствува со постапката наречена „референдум на заедничка иницијатива на пратениците и избирачите “.

Деветнаесет дена по отфрлањето на првото барање за одржување референдум за пензиските реформи, Уставниот совет одби и второ, речиси идентично, според медиумите, со претходното, освен неколку зборови.

Сепак, спроведувањето на ваков референдум е многу тешко. Потребна е поддршка од 10 отсто од гласачите, што значи дека треба да се соберат околу 4,8 милиони потписи за да се одобри.

Во очекување на ваквата одлука на Уставниот совет, многу политичари и синдикални лидери не го криеја својот скептицизам во однос на очекувањата за позитивна пресуда.

Пензиската реформа на Макрон предизвика остра реакција во јавноста, а протестите продолжуваат до ден-денес. Се очекуваат повеќе штрајкови.
