---
title: Поранешниот шеф на Audi, Руперт Штадлер доби условна казна и парична
  казна поради „Дизелгејт“
date: 2023-06-29T10:15:20.955Z
category: свет
featured: true
featuredImage: ../img/12-15-por-sef-na-audi.jpg
author: Вардарски
---
Поранешниот извршен директор на Audi, Руперт Штадлер, доби 21 месец условна казна и парична казна за измама и небрежност во скандалот со дизел емисиите „Дизелгејт“ со Фолксваген од 2015 година. Тој е првиот врвен менаџер кој е осуден во случајот, јавува Би-Би-Си.

Штадлер не е обвинет дека наредил употреба на софтвер за мамење на издувните гасови, но признава дека не направил доволно за да го спречи мамењето и продажбата на погодените автомобили.

Во судница пред еден месец неговиот адвокат го прочита неговото признание. Во него нема признание за директна вмешаност во скандалот, само за грешки направени во постапувањето со работата. Конечно, Штадлер го потврдува напишаното со „да“.

Тој првично го негираше обвинението, но две и пол години подоцна тој и уште двајца обвинети добија договор за признавање вина. Според договорот, во замена за признанијата ќе избегнат затворска казна.

Заедно со условната казна, Штадлер беше казнет со 1,1 милион евра.

Волфганг Хац, поранешен шеф на мотори на Audi, доби двегодишна условна казна за измама и парична казна од 400.000 евра. Друг инженер доби 21 месец и помала парична казна. И двајцата признаа дека манипулирале со дизел мотори.

Критичарите велат дека 1,1 милион евра не е голема казна во споредба со заработката на Штадлер и годишниот профит на Фолксваген.

Според обвинителите, толку многу луѓе биле инволвирани што било речиси невозможно да се идентификува кој е одговорен.