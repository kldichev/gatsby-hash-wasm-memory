---
title: "САД: Контраофанзивата на Украина се движи бавно, но рано е да се
  извлечат заклучоци"
date: 2023-07-09T17:00:03.605Z
category: свет
featured: true
featuredImage: ../img/7-sad-kontr-ukr.jpg
author: Вардарски
---
Контраофанзивата на Украина против руските сили се движи побавно отколку што некои очекуваа, но сè уште е рано да се извлечат заклучоци за изгледите на Киев за победи на бојното поле. Ова го изјави заменик-секретарот за одбрана на САД за одбранбена политика, Колин Кал, цитиран од Ројтерс.

Соединетите Американски Држави и другите сојузници потрошија месеци за градење на т.н „челична планина“ од оружје во Украина и во обуката на украинските сили за техники на комбинирано вооружување за да и се помогне на земјата да постигне пробив во значителната руска одбрана за време на контраофанзивата.

За возврат, Русија со месеци ги зајакнуваше своите одбранбени позиции, кои ги опколи со противпешадиски мини, и изгради силно вооружени утврдувања што го направија украинскиот напредок на исток и југ бавен и крвав.

Според Кал, Русија се покажа поуспешна во зајакнувањето отколку што можеби се очекуваше.

Сепак, тој изрази уверување дека Киев дава се од себе во тешката битка.

„Прерано е да се суди како се одвива контраофанзивата на еден или на друг начин, бидејќи сме на почетокот на средината“, рече Кал во Пентагон.

Тој појасни дека украинските сили сè уште ги испитуваат руските линии за слаби точки. Вистинскиот тест ќе биде кога ќе дознаат колку брзо можат да ги искористат овие слабости.

Коментарите на Кал доаѓаат кога САД најавија обезбедување на касетна муниција за Украина со надеж дека ќе и помогнат да има доволно огнена моќ.

„Сакаме да се увериме дека Украинците имаат доволно артилерија за да продолжат да се борат во контекст на сегашната контраофанзива и затоа што работите одат малку побавно отколку што некои се надеваа“, објасни тој.

Некои американски претставници, кои сакаа да останат анонимни, изразија оптимизам дека Киев го има сето оружје што му е потребно, вклучително и опрема за деминирање.

Шансите за успех на Украина може да се зголемат и по вооружениот бунт на рускиот платеник водач Евгениј Пригожин, за кој САД велат дека ги разоткри корозивните ефекти од војната на претседателот Владимир Путин во Украина.

Во четвртокот, белорускиот претседател Александар Лукашенко рече дека Пригожин сè уште е во Русија со илјадници борци од Вагнер групата.

Кал, сепак, одби да шпекулира за Пригожин.

„Пригогин: Каде е, што прави, појма немам“, истакна тој. „Јасно е дека руската држава се обидува да ја растури неговата империја и да стави парчиња на различни места. Мислам дека допрва треба да се види каква е крајот на играта Путин за Пригожин и што остана од Вагнер“.