---
title: Во близина на грчката престолнина Атина беснеат два шумски пожари,
  оштетени се куќи
date: 2023-07-18T09:00:58.147Z
category: свет
featured: true
featuredImage: ../img/11-grcka-prest.jpg
author: Вардарски
---
Два одвоени шумски пожари денеска оштетија куќи југоисточно и западно од Атина, јавува Ројтерс.

Според локалните власти, неколку куќи биле оштетени од една од нив, која избувнала денеска во 13 часот во селото Куварас и се уште беснее.

Претставник на грчката противпожарна служба објасни дека пожарот е на околу 27 километри од грчката престолнина, и брзо се шири во околните населени места.

150 пожарникари, 40 противпожарни возила и 11 авиони се обидуваат да го стават под контрола пламенот.

Вториот шумски пожар е во близина на приморското одморалиште Лутраки, на околу 50 милји западно од Атина. Противпожарната служба и локалните власти известија дека поради тоа се евакуирани жители на две села, летен камп и центар за рехабилитација.

Околу 59 пожарникари, 19 противпожарни возила и седум авиони беа испратени да го локализираат.

„Ова е тежок ден со неколку пожари низ земјата“, изјави портпаролот на грчката противпожарна служба Јоанис Артопоиос. Противпожарните служби се повикани во пошироката област на Атина, додаде тој.

Втор топлотен бран се очекува да ја зафати Грција кон крајот на неделава.