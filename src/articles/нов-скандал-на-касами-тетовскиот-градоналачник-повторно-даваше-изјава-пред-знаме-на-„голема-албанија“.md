---
title: Нов скандал на Касами - Тетовскиот градоналачник повторно даваше изјава
  пред знаме на „голема Албанија“
date: 2023-08-25T16:48:42.775Z
category: македонија
featured: true
featuredImage: ../img/pov-kasami.jpg
author: Вардарски
---
<!--StartFragment-->

Знамето на Голема Албанија пак се вее во Тетово. На настан оорганизиран од градоначалникот Касами, зад него во пар со албанското знаме развиорено е и знамето на непостоечка држава во која е вметната и дел од територијата на Македонија. Според тетовскиот градоначалник, знамето кое се вее зад него додека ја дава изјавата е револт на граѓаните кон власта.

Случајот веднаш се најде под лупа на МВР.. Велат, ТЕЛОП: „СВР Тетово презема мерки за расчистување на случајот и ќе бидат преземени сите мерки и активности согласно законите“, но не откриваат дали ќе го симнат знамето.

Истакнувањето на ново знаме со Голема Албанија доаѓа по неполни две седмици откако тоа беше иконографија и на прославата по повод посетата на Курти. За овој настан Касами веќе објави дека тој и општината заработиле прекршочни пријави заради неистакнување на македонското знаме, а колкава глоба ќе платат треба да одреди тетовскиот суд на 15ти идниот месец. Според Касами, пријавите ги побарала владата, а наредбата ја спровеле полицијата и судот.

Прекршочни за неистакнување на македонското знаме при посетата на Курти, заработи и градоначалникот на Чаир, но неговата пријава се уште не е пристигната до судот.

За неистакнување на македонското знаме, според законот за прекршоци предвидени се парични казни. Се движат од 20 до 50 илјади денари, а сумата ќе ја одреди судот.

<!--EndFragment-->