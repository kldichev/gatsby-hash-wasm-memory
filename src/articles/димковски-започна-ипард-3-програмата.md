---
title: "Димковски: Започна ИПАРД 3 програмата"
date: 2023-09-10T13:50:22.992Z
category: македонија
featured: true
featuredImage: ../img/dimkovski-sds.jpg
author: Вардарски
---
<!--StartFragment-->

## 97 милиони евра од ЕУ за модернизација на македонското земјоделство.



<!--EndFragment--><!--StartFragment-->

Почитувани граѓани, почитувани медиуми,

Политиките на СДСМ создаваат нови и подобри можности за македонските земјоделци и земјоделството во целина.

Ние сме прва земја во регионот којашто започнува со ИПАРД 3 програмата.

Имаме неповратни 97 милиони евра од ЕУ, пари за модернизација и дополнителен развој на македонското земјоделство.

Со помош на ЕУ создаваме нови можности, за многу нови инвестиции за изградба и реконструкција на фарми, оранжерии, амбари, силоси, објекти за земјоделска механизација, објекти и опрема за преработки, за собирање, складирање, ладење, сушење, замрзнување.

Нова можност за подигнување на долгогодишни овошни, лозови и други насади, набавка на системи за наводнување, набавка на специјализирани транспортни возила.

Нова можност за јакнење на руралните подрачја преку инвестиции за изградба на современа инфраструктура, патишта, пешачки патеки, водовод и канализација.

Од 1 септември веќе започна спроведувањето на новата ИПАРД 3 програма.

Една од новостите во новата ИАПРД 3 програма е авансна исплата до 50% од висината на финансиската поддршка, веднаш по потпишување на договорот.

Но, крајната цел е нашите земјоделци, нашата економија да доживее напредок, да доживее развој преку остварувањето на полноправното членство во Европската Унија.

Бидејќи влезот во ЕУ ќе донесе уште поголеми придобивки и носи уште повеќе финансиски средства од фондовите но и пазарот од 500 милиони жители.

Блокадата на европскиот пат е блокада на милијарди евра помош за македонското земјоделство и тоа не смее да се дозволи.

Благодарам

**Прес-конференција на Трајан Димковски, претседател на Комисија за земјоделие на СДСМ**

<!--EndFragment-->