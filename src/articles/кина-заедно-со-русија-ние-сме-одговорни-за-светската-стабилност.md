---
title: "Кина: Заедно со Русија, ние сме одговорни за светската стабилност"
date: 2023-09-20T11:00:43.216Z
category: свет
featured: true
featuredImage: ../img/1-kina-odg.jpg
author: Вардарски
---
Кинескиот министер за надворешни работи Ванг Ји во понеделникот изјави дека Москва и Пекинг имаат „посебна одговорност“ за одржување на „стратешката стабилност“ во светот како „водечки светски сили“ и постојани членки на Советот за безбедност на ОН.

„Кина и Русија водат независна надворешна политика. Нашата соработка не е насочена против никого и не е под влијание на други земји“, истакна шефот на кинеската дипломатија на средбата со неговиот руски колега Сергеј Лавров во Москва.

Ванг Ји ја изрази подготвеноста на Пекинг да работи со Русија за воспоставување мултиполарен свет и „поправеден светски поредок“.

Шефот на кинеската дипломатија во моментов е во тридневна посета на Русија.