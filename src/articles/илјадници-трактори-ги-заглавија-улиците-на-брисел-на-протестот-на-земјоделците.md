---
title: Илјадници трактори ги заглавија улиците на Брисел на протестот на земјоделците
date: 2023-03-04T22:35:58.333Z
category: свет
featured: true
featuredImage: ../img/protestibirseltraktori.png.webp
author: Вардарски
---

Земјоделците од северната белгиска провинција Фландрија донесоа илјадници трактори во петокот во Брисел за да протестираат против планот на новата регионална влада за намалување на емисиите на азот.

Полицијата проценила дека на улиците има 2.700 трактори.

Здруженијата на фармери рекоа дека владиниот план „ќе предизвика социо-економски масакр“.

- Се согласуваме дека треба да се направи нешто за азотот, но земјоделството не треба да се третира поинаку во споредба со индустријата, рече демонстрантката Лин Енгелен, зборувајќи за една од спорните точки во владиниот предлог.

Големиот број домаќинства и употребата на ѓубрива, заедно со сообраќајот и градежништвото, доведоа до тоа нивоата на азотни оксиди во воздухот и водата во Белгија и Холандија да бидат повисоки од дозволените со правилата на ЕУ.

Планот за ограничување на емисиите во Фландрија предизвика спор во регионалната влада што не беше решен на 16-часовниот состанок претходно оваа недела. Медиумите јавуваат дека премиерот Јан Јамбон сака конечната одлука да биде донесена викендов.

Холандските фармери одбија да соработуваат со владата во спроведувањето мерки за намалување на емисиите на азот, тврдејќи дека тоа ќе доведе до намалување на бројот на добитокот.
