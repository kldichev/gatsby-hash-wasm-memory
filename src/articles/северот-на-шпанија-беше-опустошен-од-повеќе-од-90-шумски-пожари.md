---
title: Северот на Шпанија беше опустошен од повеќе од 90 шумски пожари
date: 2023-04-02T23:09:21.377Z
category: свет
featured: true
featuredImage: ../img/spanpz.png.webp
author: Вардарски
---

Шумски пожари горат во Европа. Регионот Астурија на северот на Шпанија деновиве беше опустошен од повеќе од 90 шумски пожари. Се верува дека повеќето се запалени од пиромани, кои регионалниот лидер ги нарече „огнени терористи“. Во гаснењето на пожарот се ангажирани повеќе од 600 пожарникари. Евакуирани се жителите на неколку населени места.

- Засега не можеме ништо да предвидиме. Ветерот е доста силен па ако не заврне наскоро ќе биде многу комплицирано. Вакви шумски пожари не гледаме секој ден, рече Алберто Кастро, шеф на пожарникарите во Пиедрафита, Астуриас, Шпанија.

Пожарникарите не можеа да ги спасат куќите на планината Монте Наранко во Овиедо поради ветерот налик на ураган кој спонтано го запали огнот. Мештаните тврдат дека со часови неуспешно се јавувале во итната помош и барале помош.

- Не пуштија да изгориме овде. Овде сме цела ноќ и никој не дојде, рекоа мештаните.

По невообичаено сувата зима во делови од јужна и западна Европа, експертите предупредуваат дека ова е само почеток и дека во наредните месеци ќе има уште многу вакви, уште поголеми, катастрофални шумски пожари.
