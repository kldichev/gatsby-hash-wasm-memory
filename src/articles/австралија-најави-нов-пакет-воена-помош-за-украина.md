---
title: Австралија најави нов пакет воена помош за Украина
date: 2023-06-27T05:45:49.119Z
category: свет
featured: true
featuredImage: ../img/7-45-avstr-nov.jpg
author: Вардарски
---
Австралиската влада ќе обезбеди нов пакет од 110 милиони австралиски долари за Украина, вклучувајќи 70 воени возила за одбрана од руска инвазија. Ова го соопшти премиерот Ентони Албанес, цитиран од Ројтерс.

Новите обврски го носат вкупниот придонес на Австралија во Украина на 790 милиони австралиски долари.

Оваа дополнителна поддршка ќе направи вистинска разлика во помагањето на украинскиот народ, кој продолжува да покажува голема храброст во лицето на илегалната, неиспровоцирана и неморална војна на Русија, рече Албанезе. Тој нагласи дека пакетот не е поттикнат од настаните во Русија за време на викендот, кога тешко вооружени руски платеници накратко ја презедоа контролата врз рускиот град Ростов, во еден од најголемите предизвици за авторитетот на претседателот Владимир Путин.

Премиерот посочи дека Владата веќе извесно време работи на овој предлог.

Австралија е еден од најголемите контрибутори кои не се членки на НАТО во поддршката од Западот за Украина, обезбедувајќи помош, муниција и одбранбена опрема, вклучително и десетици оклопни возила. Земјата го забрани извозот на алуминиумски руди, вклучително и боксит, во Русија и воведе санкции за околу 1.000 руски физички лица и субјекти.

За поддршка на економијата и трговијата на Украина, Албанизе рече дека Австралија, исто така, ќе го продолжи бесцаринскиот пристап за стоки увезени од Украина за уште 12 месеци. Најновиот пакет воена помош ќе вклучува 28 оклопни возила М113, 14 возила за специјални операции, 28 средни камиони и 14 приколки.