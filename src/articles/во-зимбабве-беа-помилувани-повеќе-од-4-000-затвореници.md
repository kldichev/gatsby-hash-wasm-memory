---
title: Во Зимбабве беа помилувани повеќе од 4.000 затвореници
date: 2023-05-19T22:15:44.899Z
category: свет
featured: true
featuredImage: ../img/4k-zimbambe-zatv.jpg
author: Вардарски
---
Зимбабве ослободи петтина од сите затвореници според претседателскиот налог за амнестија, чија цел беше да се ослободи простор во преполните затвори во земјата. Ова го објави Би-Би-Си.

Затворската и поправната служба на Зимбабве објави дека повеќе од 4.000 затвореници, главно мажи, биле ослободени како благороден гест. Не беа помилувани прекршителите осудени за разбојништво, предавство и нарушување на јавниот ред и мир.

Затворите во Зимбабве се преполни.

Овој потег доаѓа пред изборите во август. Претседателот Емерсон Мнангагва се бори со голем број кризи како што се зголемените трошоци за живот, високата инфлација и прекините на електричната енергија.