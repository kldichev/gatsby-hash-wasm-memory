---
title: Брод со 500 мигранти исчезна во Медитеранот
date: 2023-05-26T22:38:43.786Z
category: свет
featured: true
featuredImage: ../img/brod-mig-iscezna.jpg
author: Вардарски
---
Брод со околу 500 мигранти, меѓу кои и новороденче и бремени жени, исчезна во Средоземното Море, пренесува „Ројтерс“.

Аларм Телефон, организација која прима повици од чамци со мигранти во неволја, соопшти дека изгубила контакт со бродот во средата наутро.

Во тоа време, бродот пловел, без работен мотор, на отворено море на околу 320 километри северно од либиското пристаниште Бенгази и повеќе од 400 километри од Малта или италијанскиот остров Сицилија.

Италијанската невладина организација Emergency вчера соопшти дека пловните објекти на Life Support и Ocean Viking неуспешно го барале исчезнатиот брод 24 часа, но не нашле траги од бродолом.