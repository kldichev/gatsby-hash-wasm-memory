---
title: Односите меѓу Македонија и Босна и Херциговина во делот на безбедноста се
  на исклучително високо ниво
date: 2023-03-12T14:22:44.685Z
category: македонија
featured: true
featuredImage: ../img/mkd-bih-bezbednost.jpg.webp
author: Гоце Кически
---

Денеска министерот за внатрешни работи Оливер Спасовски оствари работна средба со делегација на Министерството за безбедност на Босна и Херцеговина, предводена од министерот за безбедност, Ненад Нешиќ. На средбата фокусот беше ставен на унапредувањето на меѓусебната соработка и продлабочување на пријателските врски меѓу македонското Министерство за внатрешни работи и босанското Министерство за безбедност. „Особено ми е драго што можам да констатирам дека односите меѓу нашите две земји и регионалната соработка се на едно исклучително високо ниво.

<iframe width="100%" height="315" src="https://www.youtube.com/embed/js3s1RJC-7g" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

Нашата досегашна одлична соработка како на политичко така и на оперативно ниво се темели на веќе потпишаните Договори меѓу Владите на нашите две земји за заемно признавање и замена на возачки дозволи, соработка во борбата против тероризмот, организираниот криминал, нелегалната трговија со наркотични дроги, психотропни супстанци и прекурзори, нелегалната миграција како и преземање на лица со незаконски престој, кои несомнено се од големо значење за Република Северна Македонија и за Босна и Херцеговина“, истакна на средбата меѓу другото министерот Спасовски, информирајќи го притоа министерот Нешиќ за операционализацијата на Договорот помеѓу ЕУ и Република Северна Македонија за оперативна соработка во управувањето со границите со Европската агенција за гранична и крајбрежна стража ФРОНТЕКС.

<iframe width="100%" height="315" src="https://www.youtube.com/embed/c2HKplspFUg" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

Министерот за безбедност на Босна и Херцеговина, Ненад Нешиќ изрази задоволството што Босна и Херцеговина и Република Северна Македонија немаат отворени прашања, одлично соработуваат како две пријателски земји и тоа и во иднина ќе го негуваат. При тоа беше побарано од министерот Спасовски да ги сподели искуствата поврзани со работата на граничната служба, борба против криминалот и корупцијата, како и внатрешната контрола. Министерот Нешиќ изрази подготвеност за влез во регионалната иницијатива Отворен Балкан, со цел да нема задржување на границите и да тече слободниот проток на граѓани.

<iframe width="100%" height="315" src="https://www.youtube.com/embed/ZQKJPLGJqOs" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

Делегацијата на Министерството за безбедност на Босна и Херцеговина, предводена од министерот за безбедност, Ненад Нешиќ утре ќе присуствува на свеченоста по повод Денот на Специјалната антитерористичка единица ТИГАР.
