---
title: Украина е на пат да го врати Крим користејќи го сето дозволено оружје
date: 2023-04-14T23:05:10.839Z
category: свет
featured: true
featuredImage: ../img/krimdstvt.png.webp
author: Вардарски
---

Украина ќе го тестира и употреби сето дозволено оружје за да ја ослободи својата територија, вклучително и Крим. Ова го изјави секретарот на Советот за национална безбедност и одбрана на Украина Олексеј Данилов, цитиран од Ројтерс.

Коментарот доаѓа во услови на очекувања дека Киев ќе започне контраофанзива во наредните недели или месеци за да ја заземе територијата под контрола на Русија на југ и на исток.

„Крим е украинска територија и таму ќе користиме оружје што не е забрането со меѓународното право за да помогнеме во ослободувањето на нашите територии“, рече Данилов.

Потсетуваме дека западните земји кои го поддржуваат Киев обезбедија клучна воена поддршка, како што се борбени тенкови и оклопни возила, по руската инвазија на Украина.

Сепак, и покрај активната кампања на украинската страна, САД досега секогаш го одбиваа обезбедувањето борбени авиони Ф-16 за Украина. Некои други земји, како Холандија, изразија подготвеност да испратат такви авиони во Киев, но не е јасно дали ќе добијат американска согласност за тоа, бидејќи за испраќање на такви авиони потребна е согласност од земјата производител.
