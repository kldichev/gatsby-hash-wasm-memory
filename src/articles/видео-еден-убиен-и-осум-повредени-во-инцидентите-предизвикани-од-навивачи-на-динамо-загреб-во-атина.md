---
title: "ВИДЕО: Еден убиен и осум повредени во инцидентите предизвикани од
  навивачи на Динамо Загреб во Атина"
date: 2023-08-08T17:33:09.955Z
category: македонија
featured: true
featuredImage: ../img/atina-1-ubien.jpg
author: Вардарски
---
<!--StartFragment-->

Едно лице, веројатно навивач на АЕК, беше убиено во инцидентите во Атина што доцна синоќа ги предизвикаа навивачите на Динамо Загреб во пресрет на денешниот натпревар на грчкиот и хрватскиот фудбалски тим, а повредени се осум и уапсени над 90 лица, јави дописничката на МИА од Атина.

Според неофицијалните информации, група од околу 150-200 навивачи на Динамо Загреб и покрај забраната за присуство на навивачи на гостинскиот тим на натпреварот, сепак со автомобили и автобуси дошле во Атина и кусо пред полноќ стигнале до стадионот на АЕК, кој бил затворен и предизвикале сериозни инциденти.

Грчките медиуми пишуваат дека навивачите на хрватскиот тим ги нападнале навивачите на АЕК, но и обични граѓани кои биле во кафулињата во близина на стадионот во атинската населба Неа филаделфија, при што 22-годишно момче, било избодено со нож од хрватските хулигани и им подлегнал на повредите.

Полицијата, неофицијално уапсила 96 лица, меѓу кои осум, петмина Хрвати и тројца Грци се повредени и пренесени во болница.

Од уапсените, според истите информации 82 се Хрвати.

Засега во Грција не постои официјално соопштение за инцидентите.

<!--EndFragment--><iframe width="700" height="721" src="https://www.youtube.com/embed/bhq9EtFArjo" title="Σοβαρά επεισόδια στη Νέα Φιλαδέλφεια - Οπαδοί της Ντιναμό Ζάγκρεμπ έκαναν ντου | enwsi.gr" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>