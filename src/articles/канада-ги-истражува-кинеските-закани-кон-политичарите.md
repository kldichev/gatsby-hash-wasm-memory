---
title: Канада ги истражува кинеските закани кон политичарите
date: 2023-06-14T10:10:33.625Z
category: свет
featured: true
featuredImage: ../img/12-10-kanada-istrazuva-kina.jpg
author: Вардарски
---
Канадската полиција покрена истрага за наводите дека Кина се обидела да заплаши член на парламентот и неговото семејство, јавува Би-би-си.

Истрагата е една од стотиците кои се занимаваат со странско мешање во изборите.

Кина ги негираше тврдењата дека се обидела да го заплаши конзервативниот пратеник Мајкл Чонг поради неговата критика на Пекинг.

Потсетуваме, непријателството меѓу земјите тлее веќе подолго време. Конфликтите продолжија и оваа година.

Минатиот месец, Канада протера кинески дипломат поради овие наводи.

Како одмазда, Кина ја обвини Канада за клевета и протера канадски дипломат со седиште во Шангај.

Канадската шпионска агенција верува дека Кина барала детали за Чонг и неговите роднини во Хонг Конг во обид да ги ограничи „антикинеските позиции“.

Тоа доаѓа откако политичарот поднесе предлог во парламентот во 2021 година со кој се прогласува дека третманот на Кина кон нејзиното ујгурско малцинство е геноцид. Кина ги отфрли обвиненијата и набргу потоа воведе санкции за Чонг.

Во последните месеци имаше низа медиумски извештаи, многу засновани на протечени разузнавачки брифинзи и информации, обвинувајќи ја Кина дека се обидува да се меша во канадските избори.