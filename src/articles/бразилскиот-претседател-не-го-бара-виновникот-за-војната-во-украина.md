---
title: Бразилскиот претседател не го бара виновникот за војната во Украина
date: 2023-04-26T22:14:04.657Z
category: свет
featured: true
featuredImage: ../img/ldkaslk3223.png.webp
author: Вардарски
---

Нема смисла да се зборува за тоа кој е виновен за конфликтот во Украина. Ова мислење го изрази претседателот на Бразил, Луис Инасио Лула да Силва.

Според него, приоритет во моментов треба да биде двете страни да седнат на преговарачка маса.

За време на неговата посета на Шпанија, каде што се сретна со премиерот Педро Санчез и кралот Фелипе Шести, Лула ја истакна важноста од завршување на војната и започнување преговори.

Тој, исто така, ја опиша моменталната ситуација во светот како „невообичаена“ бидејќи постојаните членки на Обединетите нации „веќе се вклучени во војни“ и се тие што „продаваат најмногу оружје“.

Лула реторички праша дали не е време да се слушнат гласовите на земјите надвор од Советот за безбедност на ОН.

Минатата недела бразилскиот лидер ја налути Украина велејќи дека Киев ја дели вината за војната, поради што не им се придружи на западните земји во воведувањето санкции кон Москва или снабдувањето на Киев со муниција.

За возврат, украинската влада го покани Лула во Киев за да може да ги разбере „вистинските причини и природата“ на војната.
