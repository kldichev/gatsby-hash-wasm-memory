---
title: "Меси избувна: Го направивме тоа!"
date: 2023-08-17T05:40:09.659Z
category: спорт
featured: true
featuredImage: ../img/7-40-mesi.jpg
author: Вардарски
---
Лионел Меси ги коментира квалификациите на Интер Мајами во финалето на Лига купот. Вечерва неговиот тим ја победи Филаделфија со 4-1 и ќе игра со Нешвил во натпреварот за трофејот. Следниот противник на тимот од Флорида победи со 2-0 против Монтереј во другото полуфинале на турнирот.

„Работевме напорно за да стигнеме до финалето и успеавме! Останува уште еден последен мал чекор“, напиша Меси на Инстаграм.

Аргентинецот е во уникатна серија - постигна гол на секој од шесте натпревари кои ги одигра за тимот од Флорида. Сега има 9 гола и една асистенција во Лига купот.

Лига купот е клупски турнир на кој играат екипи од САД и Мексико, а од оваа година е официјално натпреварување под покровителство на КОНКАКАФ. Првите три екипи во Лига купот автоматски се квалификуваат за Лигата на шампионите во КОНКАКАФ.

Финалето меѓу Интер Мајами и Нешвил ќе се одигра на 20 август.