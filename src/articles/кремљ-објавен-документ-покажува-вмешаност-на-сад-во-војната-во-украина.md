---
title: "Кремљ: Објавен документ покажува вмешаност на САД во војната во Украина"
date: 2023-04-07T22:29:04.501Z
category: свет
featured: true
featuredImage: ../img/krmellbbl.png.webp
author: Вардарски
---

Протекувањето на доверливи документи во кои се опишани плановите на САД и НАТО да му помогнат на Киев се чини дека е руска дезинформативна операција за подигнување сомнеж за планирана украинска контраофанзива, изјави советникот на украинскиот претседател Михаило Подољак.

Документите датираат од 1 март, без конкретни борбени планови, но го наведуваат распоредот за обука на 12 украински борбени бригади, од кои 9 се обучени од силите на САД и НАТО. Потребни им се 250 тенкови и повеќе од 350 оклопни борбени возила.

Подољак за Ројтерс изјави дека документите што ги објави Њујорк Тајмс содржеле многу голема количина на фабрикувани информации.

„Ова се само стандардни елементи на оперативните игри на руското разузнавање. И ништо повеќе“, се вели во писмената изјава на Подољак.

„Њујорк тајмс“ во четвртокот објави дека Пентагон истражува како документите со детали за плановите за зајакнување на украинската војска за планирана офанзива биле објавени на социјалните мрежи оваа недела.

„Русија ги бара сите начини да ја врати иницијативата. Се обидува да влијае на сценаријата за украинските контраофанзивни планови. Да внесе сомнежи, да ги компромитира идеите и конечно да не исплаши со тоа колку се „информирани““, додаде тој. .

„Њујорк тајмс“ објави дека се чини дека документите се модифицирани во одредени делови, односно нивната содржина е малку изменета во однос на она што било во оригиналите. Во еден дел е претставена проценка за загубите на украинската војска, но далеку повисока од досега достапните западни проценки.

Украина не го открива обемот на загубите и е многу чувствителна за тоа.

Кремљ: Објавен документ покажува вмешаност на САД во војната во Украина

Кремљ во петокот соопшти дека протекувањето на доверливи документи во кои се опишани плановите за помош на САД и НАТО за Украина покажуваат вмешаност на Вашингтон во војната во земјата.

„Њујорк тајмс“ во четвртокот ги објави зборовите на претставникот на администрацијата на Џо Бајден дека протекоа тајни документи со планови за зајакнување на украинската војска пред планираната офанзива против руските војници.

Американските медиуми пишуваат дека Пентагон истражува кој стои зад истекувањето и дека воените аналитичари сметаат дека се сменети делови за да се намалат американските проценки за загинатите Руси и да се зголемат оние на загинатите Украинци.

- Немаме ни најмал сомнеж за директното или индиректното учество на САД и НАТО во конфликтот меѓу Русија и Украина, изјави во петокот за американскиот Си-Ен-Ен портпаролот на Кремљ, Дмитриј Песков, коментирајќи ги тие документи, кои Киев ги нарече лажни.

Песков тврди дека САД и НАТО се повеќе учествуваат во конфликтот.

- Го следиме тој процес. Да, се разбира дека тоа комплицира сè, но не може да има влијание врз конечниот резултат од специјалната операција, рече тој, користејќи ја терминологијата на Кремљ за руската инвазија на Украина.
