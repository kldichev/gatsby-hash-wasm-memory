---
title: Привршува рехабилитацијата на патот Битола-Меџитлија
date: 2023-09-07T15:20:03.954Z
category: време
featured: true
featuredImage: ../img/priv-reh.jpg
author: Вардарски
---
<!--StartFragment-->

Министерот за транспорт и врски, **Благој Бочварски** со заменик министерот за транспорт и врски, **Беким Реџепи** и директорот на ЈП за државни патишта, **Ејуп Рустеми,** денеска извршија увид на градежните активности на рехабилитацијата на патот Битола Меџитлија.

<!--EndFragment--><!--StartFragment-->

> „Станува збор за 12 километри регионален пат што не поврзува со Република Грција.\
> Рехабилитацијата на овој патен правец, со сигурност денеска можам да кажам дека успешно го привршуваме како проект. Првиот слој асфалт е целосно поставен, сега се поставува повеќе од една третина на вториот слој асфалт и очекуваме најдоцна до октомври да биде завршен овој патен правец. Како Влада ги решаваме инфраструктурните прашања и овозможуваме подобри услови за граѓаните, посилна економија на целиот регион, како и отворање на нови работни места,\
> изјави министерот за транспорт и врски, Благој Бочварски.

Патот Битола-Меџитлија цели 40 години , информираше директорот на јавното претпријатие за државни патишта Ејуп Рустеми.

> „Интензитетот на градежните работи е според планираното и се одвиваат со предвидената динамика. Очекуваме до крајот на септември или почетокот на октомври да го пуштиме во употреба овој пат што 40 години не беше рехабилитиран. Должината на патот е 12,7 километри, се финансира од страна на ЕБОР со 3,7 милиони евра и сега граѓаните ќе патуваат побезбедно-информираше директорот на ЈП за државни патишта Рустеми и додаде дека 480 милиони евра се за капитални инвестиции, градба, рехабилитација и модернизација на патната инфраструктура во државата.

<!--EndFragment--><!--StartFragment-->

Министерот за транспорт Бочварски рече дека процедурите за урбанистичките проекти\
за експерсниот пат од Битола за Грција се завршени, во однос на проектирањето се финализирани и наредната година ќе бидат побарани финансиски средства за реализација на овој проект, по што веднаш ќе биде распишана тендерска постапка за избор на изведувач и целиот крак на Коридорот 10-Д ќе се заокружи со нова модерна патна инфраструктура до граничниот премин со Грција.

Но, дотогаш патниот правец Битола-Меџитлија ќе биде во функција со подобрена инфраструктура.

<!--EndFragment-->