---
title: Зеленски очекува гаранции за безбедноста на Украина по моделот на Израел
date: 2023-08-30T10:30:09.398Z
category: свет
featured: true
featuredImage: ../img/12-30-zelenski.jpg
author: Вардарски
---
Украинскиот претседател Володимир Зеленски во интервју за украинските медиуми изјави дека безбедносните гаранции на Украина треба да вклучуваат „и штит и меч“. Според него, такви гаранции ќе се појават во процесот на пристапување на Украина во НАТО, но тие ќе бидат поддржани со билатерален договор со САД, ја цитира неговата изјава рускиот сервис на Би-Би-Си.

„Веројатно ќе имаме модел на договор со САД, сличен на оној на Израел, во кој ќе добиваме оружје, технологија, обука, финансии итн. Како Израел, само ние имаме поинаков непријател“, рече Зеленски (цитат на CNN).

Ваквиот договор нема да зависи од тоа кој ќе биде во Белата куќа, смета Зеленски, бидејќи ќе биде одобрен од Конгресот.

САД и Израел имаат потпишано бројни безбедносни договори од основањето на еврејската држава. Според условите на овие договори, САД му гарантираат на Израел таканаречена квалитативна воена предност во однос на другите земји во регионот.