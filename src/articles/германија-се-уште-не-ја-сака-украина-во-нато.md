---
title: Германија се уште не ја сака Украина во НАТО
date: 2023-04-21T22:25:54.137Z
category: свет
featured: true
featuredImage: ../img/ukrsnesustio.png.webp
author: Вардарски
---

Сите сојузници на НАТО се согласуваат дека Украина на крајот ќе стане членка на алијансата, но главниот фокус сега е да се осигура дека земјата ќе надвладее над Русија. Ова го изјави генералниот секретар на НАТО Јенс Столтенберг, цитиран од Ројтерс.

Пред состанокот на украинската Контакт група за одбрана во воздухопловната база Рамштајн во Германија, тој посочи дека штом ќе заврши војната во Украина, Киев мора да има способност за одвраќање за да спречи нови напади.

Исто така, германскиот министер за одбрана Борис Писториус ја отфрли брзата одлука за членството на Украина во НАТО.

Вчера, украинскиот лидер Володимир Зеленски инсистираше на тоа дека е време неговата земја да се приклучи на Алијансата.

Вратата е отворена, но сега не е време да се реши ова“, нагласи Писториус и додаде дека Киев е свесен за ситуацијата.

Според неговите зборови, одлуката Украина да влезе во НАТО не може да се донесе само од солидарност, туку „со чист ум и топло срце. Не обратно“.

Тој рече дека евентуалното членство на Украина во НАТО или во Европската унија нема да се разговара на четвртиот состанок на Контакт групата за одбрана на Украина во воздухопловната база Рамштајн во јужна Германија денеска.

Изјавата на Писториус дојде по првата посета на шефот на НАТО Јенс Столтенберг на Украина по руската инвазија пред 14 месеци. На него, тој го покани украинскиот претседател на самитот на Алијансата во Вилнус во јули и го увери дека обидот на Украина за членство во воениот сојуз и цврстите безбедносни гаранции за земјата ќе бидат на врвот на агендата.
