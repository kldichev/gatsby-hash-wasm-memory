---
title: "Родилки сведочат за трауматски искуства: „Молиш за помош и ти викаат
  ‘стани, не се лигави’“, „Што си мислеше кога се онаквeше“"
date: 2023-07-05T09:30:44.391Z
category: македонија
featured: true
featuredImage: ../img/11-30-rodilki-svedocat.jpg
author: Вардарски
---
<!--StartFragment-->

**Случајот со родилката која вчера скокна од прозорец на скопска гинекологија ја разгори темата за поспородилната депресија и откри потресни сведоштва.**

Според некои истражувања, една од секои седум жени се соочува со постпородилна депресија, што може да резултира со незаинтересираност за себе и бебето, беспомошност, песимизам, пореметен апетит и сон, а чувство на вина и безнадежност.

Обидот за самоубиство и изјавата на директорката на Гинекологија, Викторија Јовановска дека психолошката поддршка на родилките по породувањето е се’ уште табу, иако таа лично смета дека на сите им е потребен психолог, предизвикаа голем број реакции на социјалните мрежи, а жени јавно говореа за своите искуства.

Дел од нив раскажаа дека поминувале низ вистински пекол по пораѓајот и укажуваат дека им била потребна помош, а се споемнува и игнорирање од страна на вработените во државните јавни установи и недолични коментари.

„Самото искуство на породување во државна е ненормално. Која е логиката здрави родилки да сместиш на оддел за патолошка бременост? Моето искуство беше крајно трауматично, пропратено со многу пропусти, ризици по мојот живот и животот на бебето, тотално непочитување на жена што дошла својот живот и животот на своето дете да го довери во раце на некои што коментираат тетоважи и интимни фризури, кои немаат слух за потребите на жената и дури ги занемаруваат советите на гинеколозите што ја воделе бременоста, ги третираат ромките како помалку битни и сл. Самите патронажни сестри никогаш не прашуваат како се жените, ако се пожалиш дека е тешко ти кажуваат “што ти се чинеше кога се онаквеше”, да не набројувам други гадости(…)“, раскажува родилка.

<!--EndFragment-->

![](../img/hczujeairt-rodilki-svedocat-za-traumatski-iskustva-molis-za-pomos-i-ti-vikaat-stani-ne-se-ligavi-sto-si-mislese-koga-se-onakvese.jpeg)