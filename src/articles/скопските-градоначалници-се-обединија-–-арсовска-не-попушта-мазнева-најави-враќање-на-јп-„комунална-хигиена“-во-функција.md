---
title: Скопските градоначалници се обединија – Арсовска не попушта, Мазнева
  најави враќање на ЈП „Комунална Хигиена“ во функција
date: 2023-07-10T15:04:33.067Z
category: македонија
featured: true
featuredImage: ../img/skopski-grad-ar.jpg
author: Вардарски
---
<!--StartFragment-->

Сметот низ Скопје ги седна на маса скопските градоначалници од сите политички партии да кројат спас на градот. Едногласно изгласаа и побараа од градоначалничката Арсовска да им достави извештај за работењето на претпријатијата Дрисла и Комунална хигиена, и преку вонредна седница во градот Скопје да ја укине Комунална хигиена, а ресурсите и механизацијата да ги прераспредели по сите општини.

> –**СОГЛАСУВАЊЕ ОД СТРАНА НА ГРАДОНАЧАЛНИЧКАТА ПРЕД НЕКОЛКУ МЕСЕЦИ КОЈА ШТО ИСТОТО ГО ИЗНЕСЕ НА ЕДЕН ОД СОСТАНОЦИТЕ, МИСЛАМ ДЕКА ПРЕД ШЕСТ ИЛИ СЕДУМ МЕСЕЦИ КАКО СТАВ ДЕКА ТРЕБА КОМУНАЛНАТА ХИГИЕНА ТРЕБА ДА СЕ РАСФОРМИРА И ДА НИ СЕ ПРЕДАДАТ НАДЛЕЖНОСТИТЕ НАМ. НИЕ СМЕТАМЕ ДЕКА СО МНОГУ ПОМАЛКУ РЕСУРСИ ЗА ОНА ШТО ГО ПЛАЌААТ ГРАЃАНИТЕ ЌЕ ОВОЗМОЖИМЕ МНОГУ ПОКВАЛИТЕТНА УСЛУГА ОД ОВАА КОЈА ШТО ЈА НЕМА ДЕНЕСКА, ВЕЛИ ОРЦЕ ГЕОРГИЕВСКИ ГРАДОНАЧАЛНИК НА ОПШТИНА КИСЕЛА ВОДА.**
>
> **\-ПРОБЛЕМОТ Е ЗАЕДНИЧКИ НЕ ТРЕБА ДА СЕ ПОЛИТИЗИРА. СТАНУВААТ ЗБОР ГРАЃАНИТЕ И НИВНОТО ЗДРАВЈЕ И ТРЕБА ШТО ПОСКОРО ДА СЕ НАЈДЕ РЕШЕНИЕ. РЕШЕНИЕТО Е ШТО ПОБРЗО ДА СЕ ИЗМЕНАЏИРА СИТУАЦИЈАТА ВО ГРАДОТ ЗАЕДНО СО КОМУНАЛНОТО ПРЕТПРИЈАТИЕ И НИВНИТЕ ВРАБОТЕНИ. ДОДЕКА ОНИ НЕ ГО РЕШАТ ТОА НАШЕТО ПРВИЧНО БАРАЊЕ Е ДА РАМПИТЕ ВО ДРИСЛА СЕ ДИГНАТ ЗА ДА МОЖЕ НИЕ ДА ФУНКЦИОНИРАМЕ КАКО ОПШТИНИ, ВЕЛИ ГОРАН ГЕРАСИМОВСКИ ГРАДОНАЧАЛНИК НА ОПШТИНА ЦЕНТАР.**

Оваа одлука на скопските градоначалници не беше прифатена од страна на градоаначалничката Арсовска. Им порача да престанат да глумат инфлуенсери на улиците и да се фатат за работа, алудирајќи на вчерашните видеа од страна на неколку градоначалници кои снимаа како општините го чистат сметот.

> **ДА СЕ ЗАФАТАТ ФИНО ЛЕПО СО РАБОТА И ДА ПРЕСТАНАТ ДА СИ ИГРААТ СО НЕРВИТЕ НА СКОПЈАНИ И ДА СИ ПОДИГРУВААТ СО ОНА КОЕ ШТО Е ИНТЕРЕС, А ТОА Е ДА СИ ФУНКЦИОНИРААТ ИНСТИТУЦИИТЕ КАКО ШТО ТРЕБА. СИТЕ ТИЕ СЕ ВЛАСТ ВО ГРАДОТ СКОПЈЕ, ВО ДРЖАВАВА И ТРЕБА ДА СИ ПОСТАПУВААТ СОГЛАСНО НИВНИТЕ ОДГОВОРНОСТИ, А НЕ ДА ГЛУМАТ ИНФЛУЕНСЕРИ И ДА ИСКАЧААТ ПО ГРАДОВ И ДА СЕ СНИМААТ И СЛИКААТ. НЕГО ДА СЕ ЗАФАТАТ  ДА РАБОТАТ. И НЕКА СИ ГИ ИСЧИСТАТ НИВНИТЕ НАСЕЛБИ ПРВО, ПА ПОСЛЕ ТОА НЕКА КАЖУВААТ, ВЕЛИ ГРАДОНАЧАЛНИЧКАТА АРСОВСКА.**

Директорката Косана Мазнева, која раководи со Комунална хигиена, посочи дека ова претпријатие сега веќе работи нормално, без блокади и дека нема да дозволи мафијашки структури да раководат со ова комунално претпријатије, без да каже точно на кого мисли.

> **ВЕ УВЕРУВАМ ДЕКА НЕМА ДА ПОСТОИ НИТУ ЕДНА ОПШТИНА КАДЕ ШТО НЕМА ДА СЕ ИСЧИСТИ СМЕТОТ, ВЕ УВЕРУВАМ ВО ТОА. ПОЧНАТО Е СО ГРАДСКИТЕ ГЛАВНИ УЛИЦИ, ЌЕ РАБОТИМЕ 24 ЧАСА, ЌЕ РАБОТИМЕ ОНОЛКУ КОЛКУ ШТО Е ПОТРЕБНО БЕЗ НИКАКОВ ЗАСТОЈ САМО ЗА ДА МОЖЕМЕ ДА ГИ СЕРВИСИРАМЕ ГРАЃАНИТЕ НА ГРАДОТ СКОПЈЕ. ЗАВРШИ ВЕЌЕ РАБОТАТА СО МАФИЈАШКИТЕ СТРУКТУРИ, ПРЕТПРИЈАТИЕТО Е КОМПЛЕТНО СТАВЕНО ВО ФУНКЦИЈА, ВЕЛИ МАЗНЕВА.**

На денешната итна седница на скопскиот плански регион беа поканети сите скопски градоначалници вклучително и градоначалничката Арсовска, која што не присуствуваше а ставот за состојбата во ЈП Комунална Хигиена го искажа на прес конференција со директорката Косана Мазнева. На седницата не присуствуваа ниту градоначалникот на Карпош Стевче Јакимовски ниту на општина Сарај Висар Ганиу.

<!--EndFragment-->