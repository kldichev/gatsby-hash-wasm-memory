---
title: "Град Скопје: Санација на 36 мостови, надвозници и пешачки патеки"
date: 2023-09-30T17:53:56.380Z
category: македонија
featured: true
featuredImage: ../img/popravki-most.jpg
author: Вардарски
---
<!--StartFragment-->

Град Скопје информира дека, во соработка со Јавното претпријатие „Улици и патишта“, од почетокот на годината отпочна со проект за санација на 36 мостови, надвозници и пешачки патеки.

– Дел од мостовите и надвозниците како повеќедецениски предизвик, и покрај потребата, не биле санирани, а неопходни се реконструкции на коловози, тротоари и огради, со што значително ќе се придонесе за зголемување на безбедноста. Со системско следење на надлежностите ќе се постигнат позитивни резултати, затоа што за овие инфраструктурни објекти неопходен е континуиран мониторинг со цел навремено санирање и редовно одржување, велат од Град Скопје.

Од локалната самоуправа посочуваат дека досега се завршени градежните активности за санација на оштетените патеки на мостот „Обединети нации“ со што е реализирано барањето на пешаците и велосипедистите кои секојдневно го користат овој мост, со што се овозможува зголемена безбедност за сите учесници во сообраќајот.

– Во текот на градежните работи заменети се оштетените подни бетонски плочи со нови, реконструирани се патеките и санирана е заштитната ограда на мостот. Градежните работи на патеките, со должина од 90 метри и широчина од два метри, на терен ги изведоа екипите на ЈП „Улици и патишта“, соопштуваат од Градот.

<!--EndFragment-->