---
title: Данска го пречека Зеленски со ветување за 19 F-16
date: 2023-08-21T16:30:10.787Z
category: свет
featured: true
featuredImage: ../img/6-30-dn-zel-2.jpg
author: Вардарски
---
Неколку часа по посетата на Холандија, украинскиот претседател Володимир Зеленски пристигна во посета на Данска.

Данската премиерка Мете Фредериксен и шефот на украинската држава ја посетија воздухопловната база Скридструп, каде што потврдија дека Данска одлучила да обезбеди 19 борбени авиони Ф-16.

„Горд сум што Данска, заедно со Холандија, ќе донира борбени авиони Ф-16 во борбата на Украина за слобода против Русија и нејзината бесмислена агресија. Поддршката на Данска за Украина е непоколеблива и со донацијата на авиони Ф-16, Данска сега е води на патот“, се вели во соопштението на данскиот министер за одбрана Јакоб Елеман-Јенсен.

Условите за трансфер вклучуваат обука на украински пилоти, создавање инфраструктура и логистика, како и добивање на потребната дозвола, се вели во соопштението.