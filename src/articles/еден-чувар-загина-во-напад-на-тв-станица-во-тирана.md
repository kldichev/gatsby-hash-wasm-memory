---
title: Еден чувар загина во напад на ТВ станица во Тирана
date: 2023-03-27T23:35:58.978Z
category: свет
featured: true
featuredImage: ../img/tirubuen.png.webp
author: Вардарски
---

Вооружени напаѓачи го нападнале седиштето на телевизиската компанија Топ чанел во Тирана во неделата вечер и убиле еден чувар, јавуваат медиумите.

Маж (60) им подлегнал на повредите на пат кон болница, јавуваат албанските медиуми повикувајќи се на полицијата.

Вооружени лица во автомобил се приближиле до седиштето на Топ чанел и пукале од полуавтоматско огнено оружје кон влезот на зградата.

Чуварот бил во портата, но бил застрелан.

Мотивот за нападот се уште не е познат.

Подоцна во ноќта властите пронашле изгорени остатоци од возилото од кое пукале напаѓачите.

Топ чанел важи за водечка телевизиска станица на албански јазик.

Своите програми ги емитува не само во Албанија, туку и во соседно Косово, каде што живеат и етнички Албанци.
