---
title: Пет каснати од змии во Прилеп, тројца биле испратени на скопските клиники
date: 2023-07-22T11:00:51.336Z
category: македонија
featured: true
featuredImage: ../img/urgenten-centar-prilep.jpg
author: Вардарски
---
<!--StartFragment-->

Пет каснувања од змии биле пријавени во прилепската болница во изминативе две-три недели. Пациентите биле каснати на полињата каде работат полски работи, но за среќа немало фатални последици, обајснува за МИА д-р Даниел Аврамоски началник на Итната медицинска помош во Прилеп.

> „Паниката е многу поголема од здравствениот проблем. Битно е првилен одговор на лекарот. Кај пациентите каснати од змии, за среќа немаа фатални компликации. Се препраќаат на инфективното одделение, три случаи пративме на клиниките во Скопје. Беа во добра здравствена состојба, се дава серум, се снаоѓаме. Во прилепско најмногу ја има отровната змија поскок, но битно е пациентот да не паничи и да даде вистински одговори за да реагираме. Има и каснувања од крлежи“
>
> објаснува Аврамовски.

<!--StartFragment-->

За 60 отсто се зголемиле и интервенциите на службата за итна медицинска помош во Прилеп и за 20- 30% повеќе амбулантски прегледи на пациенти од вообичаеното.

> „Има многу вртоглавици, најчести интервенции се кај повозрасната група граѓани кои имаат хронични кардиоваскуларни, респираторни хронични болести. Зголемен крвен притисок, астма, хронична белодробна болест, омалаксаност, вртоглавици,“
>
> вели Аврамовски.

<!--EndFragment-->

<!--EndFragment-->