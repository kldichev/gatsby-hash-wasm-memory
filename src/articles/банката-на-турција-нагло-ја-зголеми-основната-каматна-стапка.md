---
title: Банката на Турција нагло ја зголеми основната каматна стапка
date: 2023-08-26T17:30:00.537Z
category: свет
featured: true
featuredImage: ../img/7-30-turska-banka-pod.jpg
author: Вардарски
---
Централната банка на Турција ја зголемува основната каматна стапка за 750 базични поени - од 17,5 на 25 отсто, објавија турските медиуми.

Одлуката е донесена на седницата на Советот за монетарна политика на Банката. На последната седница на Советот основната каматна стапка беше зголемена од 15 на 17,5 отсто.

Ова е осма одлука за каматните стапки за годинава, посочува агенцијата „Анадолу“.

Одлуката на турската централна банка беше неочекувана, бидејќи експертите предвидуваа зголемување на каматните стапки најмногу до 20 отсто.

Во јуни, турската централна банка ја зголеми основната каматна стапка од 8,5 отсто на 15 отсто за прв пат од 2021 година и вети построга монетарна политика и контрола на инфлацијата.

Ова беше прва одлука на новиот шеф на Централната банка Хафиз Гаје Еркан. Меѓутоа, оттогаш турската лира изгуби значителен дел од својата вредност.

По објавувањето на одлуката, турската лира поскапе за 0,2% во однос на доларот.