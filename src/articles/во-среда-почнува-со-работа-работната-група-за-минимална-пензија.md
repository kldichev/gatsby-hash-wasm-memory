---
title: Во среда почнува со работа работната група за минимална пензија
date: 2023-09-05T17:32:06.132Z
category: македонија
featured: true
featuredImage: ../img/trenchevska.jpg
author: Вардарски
---
<!--StartFragment-->

Работната група која ќе ги разгледува барањата на пензионерите во среда ќе ја има првата работна средба. Според најавите на министерката за труд и социјална политика Јована Тренчевска една од главните теми на состанокот ќе биде законот за минимална пензија, но  ќе се разговара и за повеќе други теми важни за подобрувањето на животниот стандард на пензионерите.

Работната група е формирана со одлука на влада, а во неа се вклучени претставници на сите релевантни институции. Темата со пензиите стана актуелна пред околу еден месец откако пензионерите излегоа на протести незадоволни од најавата за покачување за 6%.

Дел од нивните барања беа линеарно покачување од 3500 денари и воведување минимална пензија еднаква со минималната плата. Новата методологија за пресметка на пензиите  и нивно усогласување двапати во текот на годината беше донесена лани.

 

<!--EndFragment-->