---
title: "„Супермоќ“: Вечерва во Софија ќе биде прикажан филмот на Шон Пен за Украина"
date: 2023-06-08T14:06:35.015Z
category: свет
featured: true
featuredImage: ../img/mokj-vecer-sofija.jpg
author: Вардарски
---
<!--StartFragment-->

Документарниот филм „Супермоќ“ во режија на американскиот актер Шон Пен и Арон Кауфман денеска ќе биде претставен во Софија.

„Супермоќ“ е посветен на храбрите луѓе кои се борат во Украина и има за цел да го прикаже херојството на претседателот на Украина Володимир Зеленски, како и да ја подигне свеста на луѓето за итната борба на Украина за слобода и правда.

Организатори се амбасадата на Украина, заедно со фондацијата „Humanity for Freedom“ и CD|APRA.

“Humanity and Freedom” и Супермоќ ја споделуваат намерата да кренат гласови на надеж и да ја подигнат свеста за борбата на Украина за слобода и правда“, вели Шон Пен.

Филмот, посветен на градењето на имиџот на претседателот Володимир Зеленски и неговото раководство, е создаден за време на шесте патувања на Пен и Кауфман во Украина.

Документарецот, додека сè уште се работеше, беше поставен за специјална гала проекција на Берлинале 2023 година, каде што доби бурни овации и убедливо позитивни критики.

Проекцијата е дел од глобалниот настан на Humanity for Freedom „72 часа слобода“, кој ќе го опфати прикажувањето на филмот на шест континенти и над десетина земји за само 72 часа. Почнувајќи од Лондон на 6 јуни и завршувајќи во Вашингтон на 8 јуни, другите градови ќе ги вклучуваат Рим, Тбилиси, Софија, Абуџа, Токио, Сиднеј и Буенос Аирес.

„Со овој глобален настан, имаме за цел да привлечеме поголемо внимание на постојаните злосторства што се случуваат во Украина, за да можеме да ја запреме ерозијата на слободата“, пишуваат и организаторите.

Проекцијата е денеска во 19 часот на Event Space 2020, бул. 1 Бугарија.

<!--EndFragment-->