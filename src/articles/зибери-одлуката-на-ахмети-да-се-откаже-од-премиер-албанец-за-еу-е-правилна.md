---
title: "Зибери: Одлуката на Ахмети да се откаже од премиер Албанец за ЕУ е правилна"
date: 2023-08-05T19:25:31.044Z
category: македонија
featured: true
featuredImage: ../img/ziberi.jpg
author: Вардарски
---
<!--StartFragment-->

Народниот правобранител **Насер Зибери** вели дека одлуката на лидерот на ДУИ, **Али Ахмети** да се откаже од договорот за прв албански премиер во последните три месеци на владата на СДСМ-ДУИ, доколку ВМРО-ДПМНЕ се согласи да гласа за уставните измени е правилна и ја поддржува.



<!--EndFragment--><!--StartFragment-->

Во интервју за весникот **ЛАЈМ,** Зибери истакна дека Ахмети го жртвува ветувањето за „албанскиот премиер“ за поголем државен и национален интерес, како што е отворањето на патот на земјата кон членство во Европската унија.

> Претпоставувам дека претседателот на ДУИ ја има разгледано оваа работа и дека најголем интерес на Албанците и на општеството воопшто е почетокот на преговорите за уставни измени како услов без кој не можат да започнат преговорите со ЕУ. Сето ова е во функција на убедување на најголемата партија ВМРО-ДПМНЕ да ги поддржи уставните измени. Ова е резултат на таа средба Ковачевски-Мицкоски на која ВМРО, меѓу другото, бараше Влада без ДУИ. Претпоставувам дека Ахмети сака на некој начин да му ја фрли топката на претседателот на ВМРО и да го остави без аргументи зошто се уште одбива да ги поддржи уставните измени. Што се однесува до прашањата, дали се чувствувам изманипулиран. И да сум на чело на ДУИ, во ситуација кога два интереси се еднакви, би го избрал поголемиот интерес, општиот, а не теснопартискиот. Се жртвува интерес, односно се откажува од партиски интерес за општ, државен, национален итн. Во оваа насока, јас сум тотално на истото мислење, потенцира Зибери.

Насер Зибери на изборите во 2020 година беше кандидат за прв премиер Албанец на Македонија предложен од ДУИ.



<!--EndFragment-->