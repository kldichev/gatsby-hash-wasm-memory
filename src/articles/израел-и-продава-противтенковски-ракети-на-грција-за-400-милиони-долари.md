---
title: Израел и продава противтенковски ракети на Грција за 400 милиони долари
date: 2023-04-10T23:58:18.884Z
category: свет
featured: true
featuredImage: ../img/igrozirzl.png.webp
author: Вардарски
---

Израел ќе и продаде на Грција противтенковски ракети „Спајк“ за 1,44 милијарди шекели (400 милиони долари), пишува Ројтерс.

Израелското Министерство за одбрана го објави договорот меѓу двете земји во понеделникот.

Спајк е насочена противтенковска ракета што ја користат многу земји од Европската унија и НАТО. Го произведува израелската државна компанија за оружје „Рафаел“.

„Ракетите „Спајк“ ќе го зајакнат портфолиото на оперативни алатки на грчката војска и очекуваме дополнително проширување преку стратешка соработка во блиска иднина“, рече извршниот директор на „Рафаел“, Јоав Хар-Ивен.

Веста за договорот доаѓа само неколку дена откако Израел се согласи да и обезбеди на Финска напреден систем за воздушна одбрана Давид Слинг. Договорот со скандинавската земја е вреден 345 милиони долари. Меѓутоа, за да се изврши испораката до најновата земја членка на НАТО, потребно е и одобрување од САД.
