---
title: "Блумберг: Сојузниците на Украина во Европа се фрустрирани од бавното
  темпо на контраофанзивата"
date: 2023-08-28T05:30:25.609Z
category: свет
featured: true
featuredImage: ../img/7-30-bulmbar-ukr.jpg
author: Вардарски
---
Сојузниците на Украина се загрижени дека војната се претвора во долготраен конфликт што може да ја зајакне позицијата на Владимир Путин, пишува Блумберг, бидејќи надежите за одлучувачки пробив на украинските вооружени сили оваа година избледуваат.

Агенцијата пишува дека доколку нема значителен напредок пред почетокот на зимата, САД може да престанат со активна поддршка на Украина, а Европа не може да му обезбеди на Киев сè што и треба.

„Повеќе од два месеци, контраофанзивата на Киев успева да постигне само тактички успеси против длабоко вкоренетите руски сили, и покрај тоа што во операцијата испрати многу единици обучени и вооружени од САД и Европа.

Прозорецот за понатамошни активности од големи размери се стеснува бидејќи наесен се наѕира влажно и студено време“, се вели во написот на Блумберг.

„Посебно залихите на муниција се исцрпени, а производството во САД и Европа нема да биде зголемено до крајот на 2024 година. Борбените авиони Ф-16, исто така, веројатно нема да пристигнат најрано до следната година.

За Вашингтон, поддршката за Украина станува сè потешко од политичка гледна точка, бидејќи се повеќе противници на помошта се појавуваат во Републиканската партија.

Европските функционери стравуваат дека претседателот Бајден на крајот може да се обиде да ја турне Украина во разговори додека предизборната кампања во САД започнува со голема брзина следната година.