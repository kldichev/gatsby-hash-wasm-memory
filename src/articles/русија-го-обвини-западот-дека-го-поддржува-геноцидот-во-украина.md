---
title: Русија го обвини Западот дека го поддржува геноцидот во Украина
date: 2023-05-31T16:30:49.991Z
category: свет
featured: true
featuredImage: ../img/rus-go-ob-zapadot.jpg
author: Вардарски
---
Западот го „поддржува геноцидот“ во Украина преку поддршката за мировниот план на претседателот Володимир Зеленски, кој ќе „уништи се што е руско“ во источна Украина и Крим. Ова го изјави рускиот министер за надворешни работи Сергеј Лавров, цитиран од Ројтерс.

Тој ја даде својата изјава додека беше на патување во Африка, но не обезбеди докази за да го поткрепи своето тврдење.

Русија долго време го обвинува Западот за игнорирање на репресијата на Украина врз населението што зборува руски во источниот регион Донбас и на други места.

„Заклучокот е многу едноставен – Западот директно го поддржува геноцидот“, резимира Лавров за време на прес-конференцијата со неговиот колега од Бурунди.