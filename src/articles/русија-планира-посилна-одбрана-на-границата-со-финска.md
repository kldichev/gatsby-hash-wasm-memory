---
title: Русија планира посилна одбрана на границата со Финска
date: 2023-04-10T23:57:37.798Z
category: свет
featured: true
featuredImage: ../img/plsndsd.png.webp
author: Вардарски
---

Русија размислува за ремонт и зајакнување на силите за воздушна одбрана откако Финска официјално стана членка на НАТО. Ова го изјави командантот на руските воздушни сили Андреј Демин во интервју за весникот Црвена звезда, цитиран од Ројтерс.

Бидејќи Финска дели 1.300 километри од својата граница со Русија, силите за воздушна одбрана работат на прашања за заштита на границата во северозападниот дел на земјата поради зголеменото ниво на закана, истакна генерал-полковник Андреј Демин.

Тој потврди дека реформите за развој на руските вооружени сили „несомнено се планирани и ќе бидат спроведени“.

Според Демин, силите за воздушна одбрана се соочиле со голем број предизвици по украинските напади. Русија додаде повеќе од 50 мобилни радарски станици и авиони за рано предупредување и контрола А-50 кои патролираат деноноќно.

Во украинските региони под руска контрола се создадени единици за противвоздушна одбрана за заштита на клучните објекти, изјави генерал-полковник Андреј Демин.
