---
title: До нова година ќе почне уривањето дивоградби на езерото Младост
date: 2023-09-10T16:05:18.807Z
category: македонија
featured: true
featuredImage: ../img/divo-gradbi-velesko.jpg
author: Вардарски
---
<!--StartFragment-->

Градоначалникот на Општина Велес, Марко Колев, најави дека до Нова година ќе се почне со уривање на дивоградбите. Избрана е фирма на последниот тендер, со која е склучен договор за извршување на работите.

Советникот Игор Смилев, на последната 38. седница на Советот на Општина Велес, праша зошто не се санкционираат дивоградбите на езерото Младост, кои узурпираат државно земјиште.

***– Со узурпирањето на јавниот простор на езерото Младост, имавме проблем, бидејќи немавме ангажирано фирма што ќе работи на рушење на дивоградбите. На јавниот повик, фирмите за рушење дивоградби или не се јавуваа или, пак, нудеа високи цени. Кончено, имаме успешен тендер, имаме фирма со која склучивме договор по нормални цени. Затоа најавувам дека во наредниот период ќе има дислокација на објектите што се на езерото Младост. Тие се времени, а ако не ги санкционираме, ќе бидат трајни. До Нова година ќе има отстранување на дивоградбите – најави градоначалникот Колев.***

 

<!--EndFragment-->