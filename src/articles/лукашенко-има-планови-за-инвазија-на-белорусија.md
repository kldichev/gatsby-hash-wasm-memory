---
title: "Лукашенко: Има планови за инвазија на Белорусија"
date: 2023-04-01T00:47:02.186Z
category: свет
featured: true
featuredImage: ../img/elarus.png.webp
author: Вардарски
---

Белорускиот претседател Александар Лукашенко изјави дека руското тактичко нуклеарно оружје ќе биде распоредено во неговата земја за да ја заштити од заканите на Западот, додавајќи дека има планови за инвазија на Белорусија од соседна Полска.

- Земи ме за збор, никогаш не сум те измамил. Се подготвуваат да ја нападнат Белорусија, да ја уништат нашата земја, рече претседателот Александар Лукашенко во годишното обраќање пред пратениците и владините претставници. Тој повика на прекин на огнот во Украина и почеток на разговори за долгорочно мировно решение, предупредувајќи дека Русија ќе биде принудена да го употреби „најстрашното оружје“ доколку се почувствува загрозена. Тој додаде дека тоа „не смее да се дозволи“ и дека „невозможно е да се победи нуклеарна сила“.

Рускиот претседател Владимир Путин во саботата изјави дека Русија ќе стационира тактичко нуклеарно оружје во Белорусија. Тоа е прво распоредување на руско нуклеарно оружје надвор од границите на земјата по распадот на Советскиот Сојуз во 1991 година. Минск рече дека ракетите ќе обезбедат заштита по, како што додаде, кампањата на притисок од страна на САД и нивните сојузници за соборување на Лукашенко, кој има беше на власт 28 години.
