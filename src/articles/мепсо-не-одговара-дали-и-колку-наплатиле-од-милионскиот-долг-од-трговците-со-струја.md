---
title: МЕПСО не одговара дали и колку наплатиле од милионскиот долг од трговците
  со струја
date: 2023-06-04T07:30:27.709Z
category: македонија
featured: true
featuredImage: ../img/9-30mep-odg.jpg
author: Вардарски
---
<!--StartFragment-->

Од МЕПСО без конкретен одговор колку компанијата успеала да врати во сопствената каса од долгот на трговците со струја во изминатите два месеци.

На почетокот на април државните ревизори излегоа со податок дека управниот одбор во МЕПСО отпишал 14 милиони евра долг од неколку фирми, трговци со струја.

На ова експресно реагираа од преносниот систем. Соопштија дека долгот не е отпишан,  туку е резервиран.

И по два месеци од компанијата со истиот став, но без конкретна бројка колку од тогаш до сега успеале да наплатат.

Сепак, признаваат дека имаат потешкотии овие пари да ги вратат.

**„Во услови на потешкотии во наплатата на побарувањата на дел од фирмите трговци, истите се евидентирани во деловните книги на компанијата и во ниту еден случај не се отпишани туку е направена резервација на средствата. Сакаме уште еднаш да потенцираме дека поради проблеми на компаниите, редовно да ги сервисираат своите обврски, согласно Уредба на Владата беа направени Договори за репрограмирање на нивните доспеани, а ненаплатени побарувања. АД МЕПСО ги презема сите правни мерки за наплата, покрената е судска постапка а нивните банкарски сметки се блокирани пред надлежен извршител“ – соопштија од МЕПСО.**

На почетоток на мај пак ,  кога со работа стартуваше македонската берза за струја, вицепремиерот Битиќи рече дека побарувањата на Мепсо се  намалуваат.

**„Го следиме оперативното работење. Според информациите побарувањата кои ги имаат се намалуваат од месец на месец. Тие побарување не влјаат на ликвидноста  без разлика што имаат ненаплатени побарувања и тие остануваат,  не се отпишуваат“ рече Битиќи**

Во меѓувреме во МЕПСО априлската плата порасна за 22 отсто.

Од компанијата тврдат дека корекцијата е согласно колективниот договор со што се усогласила минималната плата во друштвото  со новите измени во законот за минимална плата,  но и со податоците на државниот завод за статистика.

МЕПСО веќе ги достави и пресметките за трошоците во Регулаторна.

Од компанијата бараат  53 отсто зголемување на цената за преносот.

Но, од РКЕ за Телма тврдат дека зголемените плати  и ненаплатениот долг од трговците со струја комисијата нема да ги земе предвид, при  формирањето на новата цена на струјата, која треба да се соопшти до 20 месецов.

Инаку,  со почетокот на енергетската криза, трговците со струја за да не плаќаат електрична енергија по далеку повисока цена, ја користеа балансираната од МЕПСО,  која пак ја влечеше од европската мрежа и се доведе во ситуација да добие опомена и можност да се плаќаат пенали.

Телма претходно пишуваше дека компаниите Мист Енерџи, Енергија Гас и Повер и У Повер добија  и забрана за трговија.

<!--EndFragment-->