---
title: Украина ја гранатира Нова Каховка
date: 2023-04-30T23:35:02.208Z
category: свет
featured: true
featuredImage: ../img/dksakdas.png.webp
author: Вардарски
---

Руско-окупираниот град Нова Каховка во Јужна Украина е подложен на „интензивен артилериски оган“ од украинските сили, објави АФП.

Агенцијата се повика на руските власти во градот.

„Нова Каховка и населбите околу областа се подложени на многу интензивно артилериско гранатирање од вооружените сили на Украина“, наведуваат окупаторските власти.

Нападот наводно го оставил градот без струја.

Нова Каховка е окружен центар во регионот Керсон и бил окупиран во првите денови од војната. Во близина има брана и хидроцентрала долж Северниот Кримски Канал, кој го снабдува со вода Крим од Днепар. Руските трупи го користат градот како задна база и логистички центар, а повеќе од еднаш Украинците изразија загриженост дека намерно ќе ги уништат објектите за да ги поплават земјиштето и населбите.

Во ноември минатата година и во март, Украинците двапати пријавија дека Русите почнале со повлекување, вклучително и евакуација на цивилното население, што не беше потврдено со последователните информации за линијата на фронтот.
