---
title: Стотици илјади Британци штрајкуваат поради платата
date: 2023-03-15T23:22:34.586Z
category: свет
featured: true
featuredImage: ../img/midfsz9zds9.png.webp
author: Вардарски
---

Наставниците, машиновозачите и државните службеници им се придружија на лекарите во масовниот штрајк во средата, откако министерот за финансии го објави предлог-буџетот.
Со стотици илјади луѓе кои излегоа на улиците, се очекува тоа да биде најголемата еднодневна индустриска акција од почетокот на немирите минатата година.

Од медицински сестри до адвокати, работниците погодени од зголемената инфлација штрајкуваат низ целата земја против владата која тврди дека зголемувањето на платите е неодржливо и само ќе ја зголеми инфлацијата.

Покрај платите, за кои велат дека не се во чекор со растот на трошоците за живот, работниците штрајкуваат и поради условите за работа, безбедноста на работата и пензиите.

Меѓу другите, на улица излегоа универзитетски професори и новинари на Би-Би-Си.

Поради штрајк на машиновозачите, во прекин е сообраќајот на метрото во Лондон.

- Лекарите штрајкуваат, машиновозачите штрајкуваат, наставниците штрајкуваат. За прв пат во последните неколку години, анкетите покажуваат дека луѓето силно ги поддржуваат нашите постапки, изјави шефот на синдикатот за јавни услуги Марк Сервотка.

Додека канцеларот на финансии го презентираше предлог-буџетот во Парламентот, стотици луѓе маршираа покрај кабинетот на премиерот во Даунинг стрит извикувајќи „Што бараме? Десет проценти. Кога? Сега!“.

Лекарите штрајкуваат од понеделник, жалејќи се дека некои од нив се помалку платени од келнерите. Лекарската комора соопшти дека платите на лекарите од 2008 година паднале за 26 отсто.
