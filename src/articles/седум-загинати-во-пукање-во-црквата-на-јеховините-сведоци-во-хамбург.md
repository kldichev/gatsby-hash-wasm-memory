---
title: Седум загинати во пукање во црквата на Јеховините сведоци во Хамбург
date: 2023-03-09T22:41:38.006Z
category: свет
featured: true
featuredImage: ../img/persvedoci.png.webp
author: Вардарски
---

Непознат сторител застрелал најмалку седум лица и ранил неколку други во салата на Јеховините сведоци во Хамбург, објавија германските медиуми во четвртокот вечерта.

Според првичните информации, околу 21 часот еден или повеќе сторители отвориле оган во сала во хамбуршкиот кварт Алстердорф. Во таа прилика загинаа најмалку седум лица, а повеќе беа ранети, од кои неколку потешко.

Полицијата преку апликацијата за тревога ги повика жителите да се засолнат и да не ги напуштаат куќите се додека насилникот или сторителите се во бегство. Побарајте засолниште што е можно побрзо, се вели во пораката.

Од полицијата соопштија дека засега немаат информации за сторителите или евентуален мотив. Воедно, се повикуваат граѓаните да не шират неточни информации преку социјалните мрежи.

Полицијата ги повикува жителите „да телефонираат само во случај на екстремна итност, за да не се оптоварува мрежата“.
