---
title: Шпионскиот дрон Black Hornet веќе е дел од американската помош за Украина
date: 2023-07-27T17:00:22.197Z
category: свет
featured: true
featuredImage: ../img/7-dron.jpg
author: Вардарски
---
Новиот пакет американска воена помош за Украина за првпат ќе ги вклучи американските дронови за надгледување Black Hornet, произведени од Teledyne FLIR Defense, дел од Teledyne Technologies, пренесува Ројтерс.

Според компанијата, норвешкиот Хорнет се користи во Украина преку донации од британската и норвешката влада. Во април, FLIR Unmanned Aerial Systems доби договор од 93 милиони долари за обезбедување на беспилотните летала на американската војска.

Пакетот помош вклучува и муниција за противвоздушни ракетни системи Патриот, НАСАМС, за HIMARS MLRS, како и оклопни транспортери Stryker. Материјалот ќе дојде од вишок залихи во САД.

Државниот секретар Ентони Блинкен коментираше дека Русија може да ја заврши војната во секое време со повлекување на своите сили од Украина и прекинување на нападите врз земјата. „Додека не го стори тоа, САД и нашите сојузници и партнери ќе останат обединети со Украина онолку долго колку што е потребно“, рече тој, потсетувајќи на руските напади врз украинските пристаништа и инфраструктура по повлекувањето од Црноморската иницијатива за жито минатата недела.

Русија го осуди новиот американски пакет. „Постапките на Вашингтон... се надвор од моралот и здравиот разум“, коментираше рускиот амбасадор во САД, Анатолиј Антонов на Телеграм.

Велика Британија вчера објави дека има информации кои укажуваат дека руската војска би можела да започне со напади врз бродови во Црното Море.