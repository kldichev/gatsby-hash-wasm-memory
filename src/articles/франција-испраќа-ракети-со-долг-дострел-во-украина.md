---
title: Франција испраќа ракети со долг дострел во Украина
date: 2023-07-12T17:00:39.341Z
category: свет
featured: true
featuredImage: ../img/7-fr-ispr-dolgi-raketi.jpg
author: Вардарски
---
Париз има намера да пренесе ракети со долг дострел во Киев. Ова во вторник го изјави францускиот претседател Емануел Макрон, цитиран од ТАСС, по неговото пристигнување на самитот на НАТО во Вилнус.

Тој појасни дека француската влада одлучила да и обезбеди на Украина нови ракети кои би му помогнале на Киев да погоди цели на долги растојанија.

Потсетуваме дека Макрон е еден од учесниците на клучниот самит на НАТО, кој се одржува во главниот град на Литванија, Вилнус. Една од темите на форумот е и пристапувањето на Украина во алијансата. Украина постојано бараше јасен одговор кога и под кои услови земјата може да се приклучи на НАТО.