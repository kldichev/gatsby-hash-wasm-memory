---
title: Четири деца пронајдени живи неколку недели по авионската несреќа во Колумбија
date: 2023-05-18T22:47:34.322Z
category: свет
featured: true
featuredImage: ../img/kolumbuija-suma.jpg
author: Вардарски
---
Четири домородни колумбиски деца се пронајдени живи на југот на земјата повеќе од две недели откако авионот со кој патуваа се урна во густа џунгла, изјави во средата претседателот Густаво Петро.

Децата биле спасени од пожарникари, претставници на војската и цивилната авијација во густата џунгла во колумбиската провинција Какета.

Цесна 206 превезувал седум лица на пат помеѓу Араракуа, во провинцијата Амазонас, и Сан Хозе дел Гуавиаре, град во провинцијата Гуавиаре, кога го издаде првото предупредување за дефект на моторот во раните утрински часови на 1 мај.

„По упорната потрага на нашата војска, ги најдовме живи четирите деца кои исчезнаа по авионската несреќа во Гуавиаре. Радост за земјата“, рече Петро во пораката преку Твитер.

Во авионот биле пронајдени телата на тројца возрасни, меѓу кои и пилотот, кој загинал како последица на падот. Ударот го преживеале четирите деца на возраст од 13, 9 и 4 години, како и едно 11-месечно бебе.

Прелиминарните информации од властите за цивилна авијација, кои го координираа спасувањето, сугерираат дека децата избегале од авионот и отишле во прашумата за да најдат помош.