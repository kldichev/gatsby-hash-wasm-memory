---
title: Полска ќе распореди балони долж границата со Белорусија и
  Калининградската област
date: 2023-08-17T04:00:17.850Z
category: свет
featured: true
featuredImage: ../img/6-baloni-polska.jpg
author: Вардарски
---
Полска ќе распореди балони долж границата со Белорусија и руската област Калининград за откривање на цели кои летаат ниско, објави Polon.pl, повикувајќи се на полското Министерство за одбрана.

„Министерството за национална одбрана ги посочи можните локации за распоредување на полските балони од проектот Барбара, кои треба да детектираат ниски цели од долги растојанија.

Предвидено е да се нарачаат вкупно до четири аеростати кои ќе бидат поставени на источната и североисточната граница на државата“, се вели во соопштението.

Балоните „благодарение на монтираниот радар и се „врзани“ на височина од неколку километри можат да детектираат цели со слаба радарска видливост како хеликоптери или мали авиони на оддалеченост од повеќе од 300 километри“, а слично решение за проблемот со Радарскиот хоризонт, кој произлегува од искривувањето на земјата, е многу поевтин од користењето авиони и хеликоптери, објаснуваат од војската.

Балоните овозможуваат и организирање на континуиран радарски надзор.

Според информациите испратени од Полска до САД како дел од процедурата RFI (Барање за информации), еден од балоните ќе го надгледува регионот Калининград и дел од Балтичкото Море.

„Според предвидените планови, првите објекти треба да бидат изградени во рок од 14 месеци од потпишувањето на договорот и да достигнат почетна оперативна подготвеност до 2025 година“, се вели во извештајот.

Како добавувач на радарска опрема се сметаат Локхид Мартин, Текстрон или Нортроп Груман.