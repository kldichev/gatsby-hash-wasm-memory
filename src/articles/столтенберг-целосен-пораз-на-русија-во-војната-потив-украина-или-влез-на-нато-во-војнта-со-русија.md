---
title: "Столтенберг: Целосен пораз на Русија во војната против Украина или влез
  на НАТО во војнaта со Русија"
date: 2023-02-19T18:19:05.999Z
category: свет
featured: true
featuredImage: ../img/natorussiawar4.jpg.webp
---

Традиционална безбедносна конференција деновиве беше одржана во Минхен на која воено и економски моќните джави и НАТО разговараа за европаската безбедност и можните последици на украинската војна. За прв пат на конференцијата не присуствуваше Русија, а Кина, иако имаше свој претставник, не учествуваше активно во расправата туку најави дека до крајот на февруари ќе излезе со свој план за украинката криза.

Наместо дискусија и дијалог на различни ставови, сите бараа ново и што е можно по моќно оружје за Украина но, ако може да го испорача некој друг. Конференцијата се превори во натпревар кој е по радикален во прелозите за активен влез на НАТО, САД и ЕУ во украинската војна и задавање на воен удар на Русија до нејзино разбивање како држава.

Полска и балтичките држави беа најдалеку во барањата за ескалација на војната, но сепак, изјавата на генералниот секретар на НАТО, Столтенберг, остави насилен впечаток.

Победата на Русија во конфликтот во Украина е поопасна за НАТО отколку ризикот од ескалација, изјави генералниот секретар на Алијансата Јенс Столтенберг.

![](../img/natorussiawar.jpg.webp)

Инаку кажано, генералниот секретар на НАТО најави опасен избор: или целосен пораз на Русија во војната потив Украина, или влез на НАТО во војната со Русија оценувајќи дека е тоа помал ризик отколку да се дозволи руска победа во украинската војна.

„Многумина стравуваат дека поддршката што и ја даваме на Украина може да доведе до ескалација на конфликтот. Да бидеме јасни – нема опции без ризик. Но, најголемиот ризик ќе биде доколку Путин победи“, рече Столтенберг.

Во исто време, тој повика на зголемување на производството на оружје и испорака во Украина. Генералниот секретар формулираше три „лекции од конфликтот во Украина“ за НАТО.

Прво, според него, НАТО треба да продолжи сеопфатно да ја поддржува Украина за да ја спречи Русија да победи. Тоа би било исклучително опасно за нас“, рече Столтенберг.

Второ, нагласи тој, НАТО треба сеопфатно да се вооружи, да ги модернизира сопствените сили и да ги зајакне односите меѓу европските земји и САД, подготвувајќи се за конфронтација со Русија, која, според него, „нема да заврши по конфликтот во Украина“.

Трето, Столтенберг повика на зајакнување на отпорноста на западното општество, вклучително и безбедноста на инфраструктурата, сајбер безбедноста и доминацијата во информациската сфера, која НАТО ја нарекува „спротивставување на дезинформациите“.

![](../img/russia-ukraine-nato-us-flags-barbed-wire.jpeg.webp)

Претходно Столтенберг изјави дека Алијансата се подготвувала за конфликтот во Украина од 2014 година. Тој посочи дека руската специјална операција „не ја променила Алијансата“, туку дека само покажала колку е значајно зајакнувањето на колективната одбрана што била спроведена.

Изјавата на Столтенберг предизвика загриженост кај некои од европските лидери. Унгарија веднаш истакна дека е против внесување на Европа во конфликт со Русија по секоја цена, и дека Брисел треба да размислува за борба против инфлацијата, а не против руските војници.

Францускиот претседател Макрон веднаш, наредниот ден, изјави дека Франција “ниту била, ниту ќе биде со намери за директна војна потив Русија и разбивање на руската држава…“.

Американските власти и Пентагон, од друга страна, објавија сознанија дека Кина почнува активно да ја помага Русија во војната со Украина, отпрвин со испорака на воена опрема која не вклучува оружје, а потоа и со убиствени воени капацитети и дека таа тенденција продолжува, заканувајќи се дека тоа “ќе има сериозни последици за Кина“.

Радикалните струи во ЕУ и НАТО не објаснија како би се спровел директниот судир на НАТО со Русија, доколку Украина почне да ја губи војната кога работите одат натаму, а да се избегне активирање на огромниот руски нуклеарен капацитет во одбрана на државата.
