---
title: Речиси 4.000 луѓе се евакуирани поради лизгање на земјиштето во Кина
date: 2023-06-10T09:15:10.663Z
category: свет
featured: true
featuredImage: ../img/11-15-kina-4k-evak.jpg
author: Вардарски
---
Речиси 4.000 луѓе се евакуирани од неколку високи станбени згради во северниот кинески град Тијанџин поради лизгање на земјиштето, објави Ројтерс.

Во последните денови, уривањата создадоа големи пукнатини на улиците, според државните медиуми и локалната власт. Според геолошките експерти, пукнатините најверојатно се предизвикани од подземни шуплини на длабочина од 1.300 m.

Вкупно 3.899 жители на најмалку три згради од 25 ката се евакуирани во околните хотели.

Локалната влада во Тијанџин го нарече инцидентот „ненадејна геолошка катастрофа“ откако беа направени истражувања, мапирање и следење на локацијата.

Патиштата се свиткани и искривени, а некои ѕидни плочки од зграда се урнати.