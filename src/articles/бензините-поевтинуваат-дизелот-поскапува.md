---
title: Бензините поевтинуваат, дизелот поскапува
date: 2023-02-14T16:02:29.828Z
category: македонија
featured: true
featuredImage: ../img/gorivo.jpg.webp
---

Бензините од ноќеска на полноќ поевтинуваат за половина денар по литар, соопшти Регулаторната комисија за енергетика и водостопанство (РКЕ). Но, дизелот поскапува за половина денар. Со оваа одлука малопродажните цени на нафтените деривати ќе се зголемат во просек за 0,27 отсто. Новата малопродажна цена на ЕУРОСУПЕР БС - 95 ќе изнесува 81,5 денари за литар, додека ЕУРОСУПЕР БС - 98 ќе се продава за 83,5 денари за литар, а на ЕУРОДИЗЕЛ БС (Д-Е V) за 76,5 денари за литар. Малопродажната цена на Екстра лесното масло за домаќинство (ЕЛ-1) ќе остане непроменета и ќе изнесува 75 денари за литар. Но, малопродажната цена на горивото М-1 НС поскапува за 0,786 денари за килограм и ќе изнесува 42.197 денари.

Од РКЕ наведуваат дека референтните цени на нафтените деривати на светскиот пазар, во однос на претходната пресметка, бележат намалување на бензините во просек за 2,388 отсто, на дизелот за 0,749 отсто и на екстра лесното масло за 0,883 отсто, додека кај горивата нафта има зголемување за 1,191 отсто. Во меѓувреме, курсот на денарот во однос на доларот, според кој цените беа формирани со претходната пресметка, е повисок за 0,944 отсто.

Севкупно, одлуката значи дека цените на бензините ќе бидат малку пониски, а на дизелот малку повисоки.
