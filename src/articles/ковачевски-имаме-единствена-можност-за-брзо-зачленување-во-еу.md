---
title: "Ковачевски: Имаме единствена можност за брзо зачленување во ЕУ,"
date: 2023-09-07T19:41:50.352Z
category: македонија
featured: true
featuredImage: ../img/kovacevski-k.jpg
author: Вардарски
---
<!--StartFragment-->

### Како во 1903, 1944, 1991 – и денес, 2023 година, гласот на генерациите зад нас и генерациите пред нас бара континуитет во напредокот, порача премиерот Димитар Ковачевски на свечената академија по повод Денот на независноста – 8 Септември

<!--EndFragment--><!--StartFragment-->

Гласникот на слободата, 8 Септември – Денот на независноста на државата, повикува на нов, заеднички, сигурен чекор напред. Заедништвото за напредок, со кое што е постигната независноста на нашата држава во 1991 година, го имаме и денес во мнозинската определба на граѓаните за европска иднина. Денес во Европа и светот постојат македонска држава, македонски народ и македонски јазик. Денес Република Северна Македонија е меѓународно признаена држава, успешна мултиетничка демократија, Европа во мало. И ова е и мора да биде нашиот мотор! Како во 1903, 1944, 1991 – и денес, 2023 година, гласот на генерациите зад нас и генерациите пред нас бара континуитет во напредокот, порача премиерот Димитар Ковачевски на свечената академија, што се одржа вечерва во салата на Филхармонија по повод Денот на независноста – 8 Септември. 

Ковачевски и денеска предупреди дека ако не го направиме исчекорот во евроинтеграциите заедно со нашите соседи од Западен Балкан на нашата држава и се заканува повторна изолација.

<!--EndFragment-->