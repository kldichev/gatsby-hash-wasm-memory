---
title: Нови археолошки истражувања сведочат за средновековниот црковен живот во
  Македонија
date: 2023-05-21T23:57:26.460Z
category: македонија
featured: true
featuredImage: ../img/crkoven-zviot-mk-sredno.jpg
author: Вардарски
---
<!--StartFragment-->

По пауза од четири децении повторно се вршат истражувања на локалитетот Свети 40 Севастиски маченици во Банско.Се работи за средновековна црква која била епископско седиште и претставува значаен културен споменик од периодот на 12 и 13 век и една од ретките во Македонија која има форма на слободен крст. Новите истражувања покажале дека веднаш до црквата постои дополнителна архитектура, но и некропола од средниот век.

Црквата е сместена во самото поле, на рамен терен и е оддалечена на околу еден километар и од денешното, но и од средновековно Банско. Самата локација покажува дека во минатото во овој регион се наоѓала и една од најбитните комуникации, а Банско имало многу активен средновековен живот.

Црквата посветена на Светите 40 маченици е откриена во 1984 година во минатиот век. Лани од страна на Завод и Музеј Струмица беше извршено конзервација и реставрација на објектот со акцент на обнова и санирање на фугите на ѕидовите кои под атмосферските влијанија имаа оштетувања и над  90%.

<!--EndFragment-->