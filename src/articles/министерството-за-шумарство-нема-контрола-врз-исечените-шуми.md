---
title: "Министерството за шумарство нема контрола врз исечените шуми "
date: 2023-06-17T18:30:25.029Z
category: македонија
featured: true
featuredImage: ../img/8-30-min-sumarstvo-nad.jpg
author: Вардарски
---
<!--StartFragment-->

**Со кибер нападот во 2022 година во Министерството за земјоделие, шумарство и водостопанство се изгубени, односно заклучени сите евиденции, како и електринската пошта на вработените**, констатира Државниот завод за ревизија во извештајот за работењето на Министерството за земјоделие, шумарство и водостопанство за 2021 година, во време кога министер беше Арјанит Хоџа од партијата Беса.

<!--EndFragment--><!--StartFragment-->

Во извештајот ревизијата издаде **негативно мислење** за вистинитоста и објективноста на финансиските извештаи и за усогласеноста на финансиските трансакции со законите.

Ревизизорите констатирале повеќе недоследности во Министерството. На пример, има слабости во ИТ системот, со невоспоставени регистри и интегриран информативен систем, неефикасна е земјишната политика и управувањето со земјиштето, не се донесени основните плански документи, отсуствува контролата и нема катастар на шуми. Понатаму, утврдено е дека не е со соодветна динамика и соодветна вредност изградбата на водостопанската инфраструктура, дека Министерството нема соодветна евиденција на средствата и на обврските, како и дека Министерството исплатило 72 милиони денари за извршни решенија од кои 51 отсто се за камати и трошоци и за повеќе работни часови од одобрените додатоци на плата.

Утврдено е и дека има неусогласеност на потребните вработувања во планот за вработување и ангажираните лица, како и дека има недостиг на стручен кадар. Реализирани се само 12 отсто од програмата за фитосанитарна политика за 2022 година и тоа во најголем дел за исплата на надоместок на стручни комисии за регистрација на фитофармацевтски производи. Нема евиденција на набавените и издадените контролни марки за ставање во промет на брашното, а утврдено е и дека извршените уплати на сметката на Министерството за надоместок за проширена репродукција на шумите не се пренесени во корист на Буџетот.

> – Министерството не располага со податок за вкупното земјоделско земјиште во државата, ниту за неговиот статус, односно колкава површина е дадена под закуп, колкава површина е обработена или необработена или трајно пренаменета во градежно земјиште. Иако од Катастар е добиен податок дека дрќавата располага со 299 илјади хектари земјоделско земјиште во државна сопственост, овој податок не може да се потврди. Овие сосотјби онвозможуваат водење на ефикасна земјишна политика и создаваат ризик од противправно корстење на земјоделското земјипте во државна сопственост и нецелосно остварување на приходите од закупот во Буџетот – констатира ревизијата.

И за шумите е констатирано дека нема стратешко планирање ниту системско следење и контрола на шумите, а има недоволен капацитет и организација при остварувањето на целите за управување и стопанисување со шумите на начин со кој трајно ќе се сочува и зголеми нивната површина и вредност и ќе се обезбеди најголем прираст. За шумите нема доволно стручен кадар, не се спроведуваат превентивните активности за заштита од болести и штетници, не е донесен општ план за стопанисување со шумите, нема национална инвертаризација на шумските ресурси и нема национален план за управување со пожарите на отворен простор.

Во врска со издавањето на испратниците за исечено дрво констатирано е дека тоа се врши без регистар, евиденција и контрола. Не се вршел попис на залихите на испратниците, а не може ниту да се потврдат ниту приходите на сметката по основа на плаќања за издадени испратници затоа што ексел табелата била загубена.

<!--EndFragment-->