---
title: Габон повторно ги отвори своите граници по државниот удар
date: 2023-09-05T12:30:02.499Z
category: свет
featured: true
featuredImage: ../img/2-30-gabon.jpg
author: Вардарски
---
Неколку дена по пучот со кој беше соборен претседателот Али Бонго, Габон повторно ги отвори своите граници. Ова го објави агенцијата Ројтерс.

Воените офицери предводени од генералот Брис Олигуи Нгуема ја презедоа власта во земјата, ставајќи го Бонго во домашен притвор. Нгуема беше прогласен за шеф на државата. Така заврши 56-годишното владеење на семејството Бонго.

Пучот беше осми во последните три години во регионот на Западна Африка. Промената на власта во Габон следи по државните удари во Гвинеја, Чад и Нигер, плус два во Мали и Буркина Фасо од 2020 година, што ги загрижува меѓународните сили со стратешки интереси.

Водачите на пучистите се под меѓународен притисок да ја обноват цивилната влада. Но, најавија дека нема да брзаат со организирање избори во земјава.

Портпаролот на армијата посочи дека копнените, морските и воздушните граници се повторно отворени бидејќи хунтата е загрижена за одржување на почитувањето на владеењето на правото, добрите односи со сите земји ширум светот и сака да ги почитува своите меѓународни обврски.

Потсетуваме дека пучот во Габон беше извршен на крајот на август. Хунтата го избра генералот Нгуема за привремен претседател. ОН и Франција остро го осудија пучот.