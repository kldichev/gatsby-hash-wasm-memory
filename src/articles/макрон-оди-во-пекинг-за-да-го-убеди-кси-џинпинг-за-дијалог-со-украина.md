---
title: Макрон оди во Пекинг за да го убеди Кси Џинпинг за дијалог со Украина
date: 2023-04-04T00:38:44.167Z
category: свет
featured: true
featuredImage: ../img/makronkina.png.webp
author: Вардарски
---

Францускиот претседател Емануел Макрон ќе го посети кинескиот главен град Пекинг во периодот од 5 до 7 април.

Портпаролот на кинеското Министерство за надворешни работи Хуа Чунјинг најави дека посетата ќе се одржи на покана на претседателот Си Џинпинг.

Посетата на Макрон на Кина доаѓа веднаш по средбата на Кси со рускиот претседател Владимир Путин во Москва. Во меѓувреме, шефот на француската држава побара од претседателката на Европската комисија Урсула фон дер Лајен да му се придружи на патувањето.

Франција ќе го смета за достигнување доколку нејзиниот претседател за време на неговата посета на Кина успее да го убеди Пекинг да ја повика Украина на долгорочен дијалог, откри француски функционер, цитиран од Блумберг.

Официјалниот претставник појасни дека Макрон не очекува Пекинг да се откаже од блиската соработка со Москва, но ќе се обиде да најде заеднички јазик со кинескиот претседател Си Џинпинг за да бара заеднички решенија за украинскиот конфликт. Францускиот лидер има намера да ја предупреди Кина за можна воена поддршка за Русија.

Макрон и Кси последен пат се сретнаа на маргините на состанокот на Г-20 во Индонезија. Последната посета на францускиот претседател на Пекинг беше во јануари 2018 година.
