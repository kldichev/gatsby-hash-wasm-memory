---
title: Шпанија заплени рекордни 9,5 тони кокаин
date: 2023-08-27T12:30:44.186Z
category: свет
featured: true
featuredImage: ../img/2-30-sp-dr9-5t.jpg
author: Вардарски
---
Полицијата и царинските служби во Шпанија заплениле близу 9,5 тони кокаин од Еквадор, пренесува „Франс прес“.

Според надлежните, ова е најголемата запленета количина досега во земјава.

Дрогата е откриена вчера на пристаништето Алгесирас и е „најголемата пратка кокаин досега шверцувана во Шпанија“.

Таа била скриена во гајби со банана во контејнер за ладење.

Операцијата е „невиден удар против една од најголемите криминални организации во светот во дистрибуција на кокаин“, соопштија шпанските власти, без да откријат за која организација станува збор.

Примачи на пратката требаше да бидат повеќе од 30 европски криминални мрежи во Европа.