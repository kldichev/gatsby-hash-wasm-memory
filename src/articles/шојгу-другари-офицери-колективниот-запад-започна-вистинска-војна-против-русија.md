---
title: "Шојгу: Другари офицери, колективниот Запад започна вистинска војна
  против Русија"
date: 2023-06-22T05:35:06.778Z
category: свет
featured: true
featuredImage: ../img/7-35-sojgu-drugari-oficeri.jpg
author: Вардарски
---
Рускиот министер за одбрана Сергеј Шојгу во средата инсистираше на тоа дека Москва ќе стори сé за да го гарантира суверенитетот и воената безбедност на својата земја. Зборувајќи пред дипломирани студенти на руски воени образовни институции, Шојгу рече дека во овој момент се одредува геополитичката иднина на земјата, пренесува РИА.

„Другари офицери, ја завршивте обуката во исклучително одговорно време за земјата, кога се решава судбината на нашата татковина, се одредува нејзината геополитичка иднина“, рече Шојгу во Кремљ.

„Колективниот Запад започна вистинска војна против Русија, обидувајќи се повторно да ја скрши со сите сили“, додаде Шојгу. „Се воведуваат бескрајни санкции, се предизвикуваат немири и воени конфликти, соседните земји му даваат огромна воена помош на режимот во Киев“, изјави рускиот министер за одбрана.

Според министерот, дипломираните студенти на воените универзитети „ќе бараат највисок професионализам, максимална посветеност, способност да носат нестандардни одлуки навремено и да преземат одговорност“.

„Ви е доверено обуката и воспитувањето на персоналот. Слободно внесете го искуството од специјалната воена операција во борбената обука“, додаде Шојгу.