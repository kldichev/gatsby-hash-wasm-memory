---
title: Јапонец уапсен во Кина, обвинет за шпионажа
date: 2023-03-27T23:34:50.016Z
category: свет
featured: true
featuredImage: ../img/japkin.png.webp
author: Вардарски
---

Јапонец уапсен во Кина, чие ослободување бара Токио, е осомничен за шпионажа, соопшти кинеската влада.

- Овој јапонски државјанин е осомничен дека се занимавал со шпионски активности, кршејќи го Кривичниот закон и Законот за антишпионажа на Народна Република Кина, изјави Мао Нинг, портпаролка на кинеското Министерство за надворешни работи.

– Кинеските власти презедоа присилни мерки против ова лице со цел да покренат истрага, додаде портпаролката на редовниот брифинг со новинарите.

Во меѓувреме, Токио побара што поскоро ослободување на јапонскиот државјанин.

– Јапонскиот амбасадор во Кина овој месец беше информиран за апсењето на Јапонец меѓу 50 и 60 години во Пекинг поради кршење на кинеските закони, изјави портпаролот на јапонската влада Хироказу Мацуно.

Тој додаде дека станува збор за човек кој е вработен во јапонската фармацевтска компанија Астелас. Јапонските медиуми јавуваат дека ова лице работи во Кина веќе две децении.Јапонската новинска агенција Kyodo пишува дека тој е поранешен висок функционер на Јапонската трговска и индустриска комора во Кина и дека е уапсен пред да се врати во Јапонија .

Јапонската новинска агенција Кјодо пишува дека тој е поранешен висок функционер на Јапонската трговска и индустриска комора во Кина и дека е уапсен пред да се врати во Јапонија.

Кинеската страна потсетува дека странските граѓани во Кина, како земја во која владее правото, мора да ги почитуваат домашните закони.

Портпаролката Мао Нинг посочува дека ваквите случаи со јапонски државјани се зголемуваат во последните години.

– На Јапонија ќе и биде подобро да ги дисциплинира своите граѓани, рече портпаролката.
