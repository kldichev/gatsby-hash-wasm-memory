---
title: Зеленски им се обрати на Русите на руски
date: 2023-06-26T04:15:50.599Z
category: свет
featured: true
featuredImage: ../img/6-15-zel-na-ruski.jpg
author: Вардарски
---
„Ќе кажам на руски. Јасно е дека личноста во Кремљ многу се плаши и веројатно некаде се крие и не се покажува. Убеден сум дека веќе ја напушти Москва.

Се јавува некаде, прашува за нешто... Знае од што да се плаши, бидејќи сам ја создал оваа закана. Сето зло, сите загуби, сета омраза што самиот ја шири. Колку подолго ќе може да трча меѓу неговите бункери, толку повеќе ќе изгубите сите вие... сите што сте поврзани со Русија.

Што ќе правиме ние Украинците? Ќе си ја браниме државата. Ние ќе ја браниме нашата слобода. Нема да молчиме и нема да стоиме со скрстени раце. Знаеме како да победиме и ќе победиме. Нашата победа во оваа војна ќе биде јасна.

И што ќе правите сите?

„Колку подолго вашите трупи се на украинска територија, толку поголем колапс ќе и донесат на Русија потоа. Колку подолго овој човек е во Кремљ, толку поголема ќе биде оваа катастрофа“.