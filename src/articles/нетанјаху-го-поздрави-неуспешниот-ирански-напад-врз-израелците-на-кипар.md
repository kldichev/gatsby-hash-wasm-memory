---
title: Нетанјаху го поздрави неуспешниот ирански напад врз Израелците на Кипар
date: 2023-06-26T04:45:36.171Z
category: свет
featured: true
featuredImage: ../img/6-45-netnjh-pozdravi.jpg
author: Вардарски
---
Израелскиот премиер Бенјамин Нетанјаху во неделата го пофали неуспехот на, како што рече, иранскиот напад врз израелски цели на Кипар, пренесува Ројтерс.

Во соопштението од кабинетот на Нетанјаху не се дадени повеќе детали за случајот.

Но, израелската информативна веб-страница Ynet, без да ги открие своите извори, објави дека е спречен планираниот напад врз Израелците кои останале во градот Лимасол.

Кипар одби да коментира дали е спречен конкретен напад.

„Израел го поздравува спречувањето на иранскиот терористички напад на територијата на Кипар против израелски цели“, соопшти кабинетот на Нетанјаху. Израел дејствува насекаде со широк спектар на методи за да ги заштити Евреите и Израелците и ќе продолжи да дејствува за да го попречи иранскиот тероризам каде и да крене глава, вклучително и на иранска територија“, се вели во соопштението.

Запрашан за изјавата на Израел, портпаролот на кипарската влада Константинос Летимбиотис рече: „Не можеме да коментираме за прашања поврзани со националната безбедност“.

Во 2021 година, Израел го обвини Иран за организирање обид за напад врз Израелци на Кипар, откако полицијата на медитеранскиот остров соопшти дека вооружен маж бил уапсен. Иран го отфрли обвинението.

Израел, исто така, останува против преговорите за иранската нуклеарна програма со Западот. Аргументот е дека Техеран подготвува нуклеарно оружје.

Израел често ги напаѓа иранските позиции и во Сирија.