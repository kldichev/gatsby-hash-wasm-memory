---
title: Реакција на Алијанса за Албанците за средбата Мицковски-Јанкуловска
date: 2023-09-22T19:07:41.700Z
category: македонија
featured: true
featuredImage: ../img/alijansa-alb.jpg
author: Вардарски
---
<!--StartFragment-->

„Денес, повеќе од кога било, се гледа вистинското лице на Мицковски и неговите политички партнери. Средбата и објавувањето на фотографијата со Гордана Јанкуловска го легализираат и рехабилитираат политичкиот и институционалниот криминал како политичка жртва. Алијанса за Албанците најостро го осудува обидот на Христјан Мицковски и ДПМНЕ за амнестија и рехабилитација на криминалци кои во моментов издржуваат затворски казни.

Фактот што ВМРО никогаш не најде сила да се извини за мрачното минато и да се огради од тој период, покажува дека и нивната иднина останува криминал и мрак, а во овие регресивни акции партнери се и некои мизерни Албанци.

Јавно ги прашуваме Мицкоски и опозицијата, дали оваа слика значи дека планирате враќање во политиката на сите криминалци осудени со правосилни пресуди за криминал и злоупотреба на власта во минатото? Дали ова е причината за спротивставување и блокирање на европската иднина на земјата, која ќе донесе и правда и праведна борба против криминалот и корупцијата?“, се вели во реакцијата на Алијанса на Албанците.

[](https://www.facebook.com/sharer.php?u=https%3A%2F%2Fzoom.mk%2Freakczi%25d1%2598a-na-ali%25d1%2598ansa-za-albanczite-za-sredbata-miczkovski-%25d1%2598ankulovska%2F "Facebook")

<!--EndFragment-->