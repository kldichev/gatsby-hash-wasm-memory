---
title: Зеленски полета за Саудиска Арабија со авион на француската влада
date: 2023-05-19T22:23:38.778Z
category: свет
featured: true
featuredImage: ../img/zeln-frnc-vlada.jpg
author: Вардарски
---
Украинскиот претседател Володимир Зеленски со авион на француската влада долетал на самитот на Арапската лига во Саудиска Арабија, пренесува Ројтерс, цитирајќи извор запознаен со ова прашање.

Подоцна, на овој начин, тој ќе отпатува и на самитот на лидерите на Г-7 во јапонскиот град Хирошима

Зеленски лично ќе присуствува на самитот на Арапската лига подоцна денеска, откри изворот кој сакаше да остане анонимен.

Според него, ова било можност за украинскиот лидер да лобира сојузници и земји кои останале неутрални во конфликтот меѓу Украина и Русија.

Бидејќи украинската офанзива се очекува да започне наскоро, изворот рече дека е од витално значење Зеленски да продолжи да врши притисок врз своите сојузници Г7 за воена поддршка.

Покрај тоа, Зеленски можеби ќе сака да разговара лично со лидерите од Индија, Индонезија и Бразил, кои исто така ќе присуствуваат на состанокот во недела.

Во вторникот стана јасно дека кралот на Саудиска Арабија Мохамед бин Салман го покани украинскиот претседател да присуствува на самитот на Арапската лига како почесен гостин. Ријад постојано се нуди да посредува меѓу Русија и Украина.