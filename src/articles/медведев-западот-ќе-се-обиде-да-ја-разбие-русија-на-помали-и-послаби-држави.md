---
title: "Медведев: Западот ќе се обиде да ја разбие Русија на помали и послаби држави"
date: 2023-03-24T02:04:14.318Z
category: свет
featured: true
featuredImage: ../img/medv9999.png.webp
author: Вардарски
---

Западот не ја сака независноста на Русија и Кина и следните децении нема да бидат мирни бидејќи ќе се обидат да ја разбијат Русија на помали и послаби држави, изјави поранешниот руски претседател Дмитриј Медведев.

Во интервју за државната новинска агенција ТАСС, Медведев рече дека Украина е дел од „Голема Русија“ и додаде дека не гледа можност за обновување на руските врски со Западот во блиска иднина.

- Верувам дека порано или подоцна ситуацијата ќе се стабилизира и разговорите ќе продолжат, но искрено се надевам дека дотогаш значителен дел од овие луѓе (западните лидери) ќе бидат пензионирани, а некои ќе бидат и починати, рече тој.

Медведев, кој сега е заменик-претседател на Советот за безбедност на Русија, рече дека секој обид на која било земја да го уапси претседателот Владимир Путин според налогот за апсење на Меѓународниот кривичен суд (МКС) ќе се смета за објава на војна.

Минатата недела МКС издаде налог за апсење на рускиот претседател, обвинувајќи го дека е одговорен за воени злосторства во Украина.
