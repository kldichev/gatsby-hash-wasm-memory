---
title: Еван Гершкович останува во руски притвор до 30 август
date: 2023-06-23T15:15:16.378Z
category: свет
featured: true
featuredImage: ../img/5-15-erg-ost-pri.jpg
author: Вардарски
---
Новинарот на Волстрит журнал, Еван Гершкович, ја загуби жалбата за продолжување на притворот. Ова го објави Си-Ен-Ен.

Апелационото судење се одржа денеска во Москва. Еван Гершкович е обвинет за шпионажа. Нему му се заканува затворска казна до 20 години, иако обвиненијата силно ги оспоруваат и тој и неговиот работодавец.

Притворот на Гершкович во озлогласениот затвор Лефортово во Москва беше продолжен до 30 август.

Неговото апсење во март беше прво приведување на американски известувач во Русија под обвинение за шпионажа по Студената војна, што ги вознемири претставниците на Белата куќа и дополнително ги заострува врските меѓу Москва и Вашингтон.