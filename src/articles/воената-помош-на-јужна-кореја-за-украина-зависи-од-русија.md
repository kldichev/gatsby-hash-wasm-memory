---
title: Воената помош на Јужна Кореја за Украина зависи од Русија
date: 2023-04-20T23:29:44.300Z
category: свет
featured: true
featuredImage: ../img/dokdosksjdfrkj34343.png.webp
author: Вардарски
---

Одлуката дали Јужна Кореја ќе и пружи смртоносна помош на Украина во војната со Русија ќе зависи од Москва, објави новинската агенција Јонхап, повикувајќи се на канцеларијата на претседателот Јун Сук-Јол.

Јужнокорејскиот лидер вчера за прв пат сигнализираше можна промена на ставот на Сеул против вооружувањето на Украина. Тој не ја исклучи можноста неговата земја да се согласи да испорача оружје на Украина доколку постои сериозна закана за нејзиното население или ако грубо се прекршат законите на војната.

Од своја страна, портпаролот на Кремљ, Дмитриј Песков, предупреди дека обезбедувањето воена помош за Украина ќе значи дека Сеул до одреден степен ќе интервенира во конфликтот.

Според него, Јужна Кореја зазеде прилично непријателска позиција кон Русија во однос на ситуацијата во Украина, а вестите за можни испораки на оружје се продолжение на оваа политика.

„Зборовите на претседателот беа знак на здрав разум и принципиелен одговор“, изјави висок јужнокорејски функционер.

„Руските власти коментираат за нешто што не се случува, но можеме да размислуваме за тоа во спротивна насока - дека она што ќе го правиме во иднина ќе зависи од Русија“, нагласи тој.
