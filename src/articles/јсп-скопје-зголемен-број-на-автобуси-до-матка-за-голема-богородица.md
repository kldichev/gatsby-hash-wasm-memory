---
title: "ЈСП Скопје: Зголемен број на автобуси до Матка за Голема Богородица"
date: 2023-08-25T08:31:30.210Z
category: македонија
featured: true
featuredImage: ../img/jsp.jpg
author: Вардарски
---
<!--StartFragment-->

Од ЈСП Скопје информираат дека во пресрет на верскиот празник Успение на Пресвета Богородица (Голема Богородица), во недела на 27.08.2023 година на линијата 60 -Транспортен центар – Матка, во периодот од 17.30 до 23.30 часот ќе сообраќаат дополнителен број автобуси.

Зголемен број автобуси на линија 60 ќе има и во понеделник на 28.08.2023 година, од 7 до 18 часот.

Поголемата фрекфенција на возила на посочената линија е поради очекуван зголемен интерес на граѓаните за посета на манастирот „Успение на Пресвета Богородица“ во Матка.

Во понеделник на 28.08.2023 година, јавниот превоз ќе сообраќа по неделен возен ред, а исклучок ќе бидат линиите 11, 11А, 18А, 32, 47А, 51, 55, 56, 56А, 70, 74, 81, 118, 160, 164 и 180 кои ќе сообраќаат по саботен возен ред.

Билетарниците и центрите за персонализација во понеделник нема да работат, а Жичарницата ќе функционира вообичаено, ќе работи од 10 до 20 часот, при што од 19-19.30 часот е последно возење од долу кон врвот, а во 19.45 часот е последно возење од врвот надолу, информираат од ЈСП Скопје.

<!--EndFragment-->