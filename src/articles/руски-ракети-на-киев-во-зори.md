---
title: Руски ракети на Киев во зори
date: 2023-08-29T14:00:58.102Z
category: свет
featured: true
featuredImage: ../img/4-ruski-raketi-po-kiev.jpg
author: Вардарски
---
Руската армија синоќа бомбардираше области на Украина со ракети Х-101/555/55 од стратешки авион Ту-95МС. Воздухопловна тревога е прогласена низ целата земја непосредно пред зори, околу 4 часот наутро.

Воздухопловните сили известија дека проектилите летале низ Сумиската област на запад.

Противвоздушната одбрана во регионите на Киев, Черкаси и Кировохрад беше ангажирана за да се одбие нападот. Ракетите неколку пати го менувале правецот, стигнувајќи и до западните региони на земјата.

Според прес-службата на регионалната воена управа на Киев, сите непријателски цели кои се движеле во правец на Киев биле уништени од силите и средствата на силите за воздушна одбрана. Шефот на воената администрација во Киев, Сергеј Попко, напиша дека во главниот град нема жртви или штети.

Генералштабот се уште не објави информација за бројот и видот на ракетите, како и за последиците.