---
title: "Билјали: Со кочењето на уставните промени и хистеријата поради лажната
  „бугаризација“ и „бугарскиот диктат“ Македонија ќе се распадне!"
date: 2023-08-09T11:33:09.027Z
category: македонија
featured: true
featuredImage: ../img/bliljali.jpg
author: Вардарски
---
<!--StartFragment-->

**„Ако Спарта и Рим мораа да исчезнат, која држава може да се надева дека ќе трае вечно?’ – вели познатиот филозоф Жан Пол Сартр. Се распаднале и славниот Вавилон и древниот Египет. Македонија може да опстои само како консолидирана и развиена држава, како членка на ЕУ. Со кочењето на уставните промени, со драматизирањето и хистеријата, поради  лажната „бугаризација“, или „бугарскиот диктат“ не само што над Македонија нема да се раѓа ново сонце, туку ќе исчезне и ова што го имаме. Во име на ‘светлото’ минато, ја затемнуваме иднината. Ако не го закопаме минатото, тоа ќе не закопа нас. Распадот е во близина и луѓето ќе почнат да гравитираат кон развиената Србија, Бугарија, Албанија. А странците веќе се уморни, спасувајќи не нас од себеси!“** – вели универзитетскиот професор и политички аналитичар д-р Мерсел Билјали во својата [колумна](https://libertas.mk/ko-raboti-za-radev/) со наслов „Кој работи за Радев?!“ Колумната ја објави информативниот портал „Либертас“.

Покрај другото, Билјали пишува: Од осамостојувањето па наваму Македонија е пример како не треба да се води држава. **Tаа постојано е држава заробена од празен и лажен патриотизам. Нам ни требаа 30 години да го решиме спорот со Грција. Сега сме во скутот на Бугарите.** **Ние работиме за бугарските националисти, кои радосно ги тријат рацете, оти добро знаат дека валканите работи што тие не можат да ни ги направат, ние самите си ги правиме. Oд инает на Радев го правиме токму тоа што тој го посакува: блокада и распад.Ние тоа го правиме со блокирање на евроинтеграциите! Нашето однесување е одлично гориво за Бугарите. Во име на „светлото“ минато, ја затемнуваме иднината.**

[](https://brako.com.mk/)

[](https://www.stbbt.mk/dolgorocen_denarski_depozit_fiksna_kamatna_stapka.nspx)



**Хистеријата е погубна!**

**Ние како да имаме вродена маана на нормален начин да ги решаваме споровите, па цело време драматизираме и хистеризираме. Тоа го правиме од осамостојувањето. Скапо плаќаме, а умот никако да ни дојде! Не сфаќаме дека ако не го закопаме минатото, тоа ќе не закопа нас.** Со главата на небо не гледаме дека пред себе имаме длабок бунар.

**Цело време фатализираме како да само нам ни се случуваат такви проблеми. Па арапскиот јазик е службен во 13 држави, но ниедна од нив не дига хистерија за тоа како ќе се вика јазикот, културата, нацијата. Што е важно како ќе го наречат вашиот јазик или држава? Турците ја нарекуваат Албанија ја нарекуваат Арнаутистан, па никој не се заморува со тоа. Србите, Хрватите, Бошњаците и Црногорците зборуваат со ист јазик, па никој не се кара за потеклото, уште помалку некој да бара му се признае јазикот!**

Вучиќ морал да каже дека „Србите го сакаат македонскиот јазик“, а во превод таa порака значи: „Ве жалиме“! **Оти јазикот треба да е предмет на сакање?!** Често странски државници мора да се дообјаснат, ако нешто кажале што лингвистички не ни одговара! Амбасади мораа да се дообјаснат, ако по незнаење нивни функционери користеле изрази, кои не ни се омилени! Нормално ли е тоа што на странците им ги мериме зборовите со златарска вага? Тоа зборува многу повеќе за нас отколку за нив.

**Тука веднаш се дига хистерија, поради ситно невнимание од надвор! Хистеријата е опасно оружје за самоуништување. Ваков патриотизам што тука цело време се продава е полош од вистинското предавство.** Не е патриотизам „грижата“ за нацијата и јазикот, додека секој ден се помалку ги има тие, што го зборуваат тој јазик. Видовме колку може власта, но и опозицијата е закопана во глупавата дупка на **лажната „бугаризација“ или „бугарскиот диктат“! Ги кочат уставните измени, а не знаат дека тоа ќе им биде јаже околу врат штом дојдат на власт.**

**Мора на сите да им биде јасно дека Македонија може да опстои само како консолидирана и равиена држава. Инаку распадот е во близина, оти луѓето ќе почнат да гравитираат кон развиената Србија, Бугарија, Албанија. А странците веќе се уморни, спасувајќи не нас од себеси! Со вакво однесување, не само што над Македонија нема да се раѓа ново сонце, туку ќе исчезне и ова што го имаме.**

<!--EndFragment-->