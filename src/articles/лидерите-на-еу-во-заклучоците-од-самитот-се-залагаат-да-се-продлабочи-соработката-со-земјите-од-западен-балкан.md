---
title: Лидерите на ЕУ во заклучоците од самитот се залагаат да се продлабочи
  соработката со земјите од Западен Балкан
date: 2023-02-10T21:52:37.025Z
category: свет
featured: true
featuredImage: ../img/ey.jpg.webp
---

<!--StartFragment-->

Лидерите на ЕУ во заклучоците од самитот  се залагаат да се продлабочи соработката со земјите од Западен Балкан во областа на миграцијата, безбедноста на границите и азилот. Пофален е досегашниот напредок  во усогласувањето на визните политики на регионот со политиката на Унијата, но се бараат и понатамошни чекори за дас е зајакнат капацитетите на граничното управување.

Одлуката да се испорачаат воени авиони во Украина треба да ја донесат едногласно земјите членки на НАТО, и дури тогаш Полска ќе се изјасни што ќе прави, порача премиерот Моравјецки. Тој го  поздрави тоа што напролет ке бидат испратени  тенковите на украинскиот фронт бидејки се очекува нова руска офанзива.

Белгиската полиција го приведе европратеникот Тарабела во врска со обвинувањата за корупција во корист на Мароко и Катар. Направен е и нов претрес во неговиот дом. Во притвор се наоѓаат и грчката европратеничка Ева Каили, како  и тројца поранешни пратеници во Европскиот парламент. Сите се сомничат за земање мито во случајот Катаргејт.

<!--EndFragment-->
