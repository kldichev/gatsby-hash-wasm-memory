---
title: "Шаќири до дипломците на УЈИЕ: Вие сте амбициозна генерација која ќе
  донесе големи придобивки за државата"
date: 2023-06-18T17:30:35.187Z
category: македонија
featured: true
featuredImage: ../img/7-30-sakiri-do-dipl.jpg
author: Вардарски
---
<!--StartFragment-->

Министерот за образование и наука Јетон Шаќири им го честиташе дипломирањето на студентите од 19-тата генерација дипломци на Универзитетот на Југоисточна Европа, на церемонијата што денеска се одржа во Тетово.

\-Ви посакувам добро здравје и многу нови успеси во иднина. Знам дека Ве чекаат уште многу достигнувања на личен и професионален план, затоа што сте амбициозна генерација која патем, ќе донесе и големи придобивки за државата и за севкупниот општествено – економски просперитет, им рече Шаќири.

Нагласи дека е важно да веруваат во себе.

\-Вие го имате тоа што е потребно за да создадете подобро утре за сите нас. Оправдајте ја дипломата која ја добивте на една од најреномираните и најмодерни високообразовни установи кај нас, но и пошироко во регионот, која е единствена што го негува и одржува стандардот на тројазичност во наставата и дејствувањето, посочи Шаќири.

Ги советуваше дипломците да не се откажуваат од учењето, независно дали е формално или неформално, затоа што, како што рече, секоја нова информација или вештина која ќе ја стекнат, ќе направи повеќе да вредат.

\-Сите заедно во оваа прилика треба им се заблагодариме на професорите и сите вработени на овој Универзитет за несебичното заложување и пренесување на знаењето што сега е Ваше најсилно оружје. Знам дека го дале најдоброто од себе во текот на едукацијата, затоа што нивната цел, впрочем и целта на професорот е секоја нова генерација да биде барем за нијанса подобра од претходната, додаде министерот.

<!--EndFragment-->