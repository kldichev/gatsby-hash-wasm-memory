---
title: Со развиорени албански знамиња и без ниедно македонско, променето името
  на улицата „Втора македонска бригада“ во Чаир
date: 2023-08-11T16:47:02.427Z
category: македонија
featured: true
featuredImage: ../img/adem-demaci.jpg
author: Вардарски
---
<!--StartFragment-->

Ниту едно македонско знаме, ниту пак, говор на македонски јазик немаше на настанот за преименување на улицата „Втора македонска бригада“ во „Адем Демачи“ во општина Чаир. Се редеа говори на сцената, a публиката развеа знамиња, но меѓу нив, ниту едно не беше македонско.

На бимот позади говорниците имаше текст, кој исто така беше испишан на албански јазик. Настанот не изгледаше како да го организира општина туку наликуваше на митинг, а на него, присуствуваше и премиерот на Косово Албин Курти. Тој беше главна фаца на свеченоста.

Албин Курти, денес е во неофицијална посета на Македонија. На овој настан заедно со него беа и Изет Меџити, Африм Гаши и Билал Касами.

Во обраќањето, Курти рече дека пред пред две недели е одбележана петгодишнината од смртта на Демачи и оцени дека е од особено значење тоа што Демачи ќе има своја улица во Северна Македонија.

<!--EndFragment-->