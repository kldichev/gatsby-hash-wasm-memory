---
title: Романија ги осуди руските напади врз украинското пристаниште Рени
date: 2023-09-05T18:00:48.845Z
category: свет
featured: true
featuredImage: ../img/8-rom-osudi.jpg
author: Вардарски
---
Романскиот министер за одбрана Ангел Талвар категорично ги осуди нападите извршени синоќа од руски беспилотни летала врз украинската пристаниште инфраструктура долж реката Дунав, лоцирана во близина на романската граница, ја цитира романската државна новинска агенција „Аџерпрес“.

„Категорично ги осудувам овие напади на Русија против цивилни цели и инфраструктура во Украина. Овие напади се неоправдани и се во длабока спротивност со правилата на меѓународното хуманитарно право“, напиша Талвар на својот Фејсбук профил.

Министерот, исто така, истакна дека нападите не претставуваат директна воена закана за романската територија или територијалните води. „Во ниту еден момент руските напади не создадоа директна воена закана за националната територија или територијалните води на Романија“, додаде тој.

Талвар нагласи дека специјализираните структури на Министерството за одбрана во реално време го следеле развојот на ситуацијата со нападот на руските беспилотни летала ноќеска на украинското дунавско пристаниште Рени.