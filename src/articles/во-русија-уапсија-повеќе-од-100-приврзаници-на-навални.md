---
title: Во Русија уапсија повеќе од 100 приврзаници на Навални
date: 2023-06-06T10:00:28.908Z
category: свет
featured: true
featuredImage: ../img/12-priv-navalini-uapseni.jpg
author: Вардарски
---
Руската полиција уапси повеќе од 100 луѓе кои излегоа на улиците за да го одбележат 47-от роденден на Алексеј Навални, најистакнатиот руски опозициски лидер, јавува Ројтерс.

Властите силно ги ограничија знаците на несогласување откако Русија ја нападна Украина во февруари 2022 година. Приведени се 109 приврзаници на Навални.

Поддржувачите на Навални се уапсени во Москва и Санкт Петербург.

Алексеј Навални отслужува комбинирана затворска казна од 11-1/2 години за измама и непочитување на судот по обвиненијата за кои вели дека биле направени за да го замолчат.

Навални се здоби со популарност поради критиките кон претседателот Владимир Путин и обвинувањата за масовна корупција во неговиот режим.

Во април опозиционерот нагласи дека против него е отворен апсурден случај на тероризам, за кој може да остане во затвор 30 години.