---
title: Украина прогласи делумен успех во борбите на југ, но тешки борби на исток
date: 2023-06-22T09:45:06.069Z
category: свет
featured: true
featuredImage: ../img/11-45-ukr-del-uspeh.jpg
author: Вардарски
---
Украинските сили ги зајакнуваат позициите до кои стигнаа во областите на јужната линија на фронтот, откако постигнаа „делумен успех“ во битката со руските сили. Ова го изјави портпаролот на Генералштабот на вооружените сили на Украина, Андриј Ковалев, цитиран од Ројтерс.

Тој посочи дека се спроведуваат офанзивни операции во правец на градовите Мелитопол и Бердјанск, окупирани од Русија, во областа Запорожје.

(Украинските сили - б.р.) постигнаа делумен успех на правците Новоданиловка - Роботин, Мала Токмачка - Вербове, Вилне Поле - Макаровка, ги засилуваат одбранбените линии“, истакна Ковалев.

Покрај тоа, Украина се бори да го запре напредувањето на руските трупи на исток, со „особено тешки борби“ кои се водат во близина на Лиман во регионот на Доњецк, додаде тој.

Украина вчера соопшти дека заземала осум села за две недели од почетокот на контраофанзивата на окупираниот југ, но силите на Кремљ се обидуваат да ја вратат иницијативата на исток со засилување на нападите.

Секој од двајцата воинственици тврди дека другиот претрпел големи загуби од почетокот на контраофанзивата. Самите Москва и Киев ретко коментираат за сопствените загуби.