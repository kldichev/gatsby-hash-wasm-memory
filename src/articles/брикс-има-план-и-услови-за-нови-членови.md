---
title: БРИКС има план и услови за нови членови
date: 2023-08-25T10:30:24.043Z
category: свет
featured: true
featuredImage: ../img/12-30-briks.jpg
author: Вардарски
---
Лидерите на земјите од БРИКС се договорија за документ кој ги опишува принципите според кои новите земји членки ќе бидат прифатени во унијата. Ова го објави агенцијата Ројтерс, повикувајќи се на изјава на јужноафриканскиот министер за надворешни работи Наледи Пандор. „За прашањето за проширување на БРИКС денеска беше постигнат договор, одобрен е документ со принципи и услови, како и процес низ кој земјите мора да поминат за да станат членки на БРИКС.

Детални информации ќе соопштат лидерите на земјите на затворањето на форумот.

„Ова е особено позитивен развој. Неверојатно е колку земји сакаат да се приклучат на БРИКС“, изјави Пандор за локалните медиуми.

Сепак, според информациите на ТАСС од маргините на состанокот на БРИКС, вратите во оваа фаза ќе бидат отворени само за Аргентина, ОАЕ и Саудиска Арабија.

Досега, главно руски агенции објавија апликации за приклучување кон БРИКС од 22 земји - Алжир, Аргентина, Бангладеш, Бахреин, Белорусија, Боливија, Венецуела, Виетнам, Хондурас, Египет, Индонезија, Иран, Казахстан, Куба, Кувајт, Нигерија, ОАЕ. Палестина, Саудиска Арабија, Сенегал, Тајланд и Етиопија.