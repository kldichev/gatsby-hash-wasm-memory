---
title: "Загреб: Србија мора да ги следи принципите и политиките на Европската Унија"
date: 2023-09-11T14:54:39.782Z
category: свет
featured: true
featuredImage: ../img/zagreb-za-srb.jpg
author: Вардарски
---
<!--StartFragment-->

Србија, како и другите земји од Западниот Балкан кои се определиле за Европската Унија, мора да ги следат принципите и надворешната и безбедносната политика на Европската Унија, кажа денес во Софија министерот за надворешни и европски прашања на Хрватска Гордан Грлиќ Радман.



<!--EndFragment--><!--StartFragment-->

Секоја државата од Западен Балкан која се определила за остварување на европската перспектива мора да ги почитува принципите и европските вредности за кои се определила, одговори хрватскиот министер на новинарско прашање на заедничката конференција со бугарската колешка Марија Габриел.

„Тоа важи и за осудата на руската агресија и за санкциите кои Европската Унија ги применува на Русија поради агресијата на Украина“, кажа Грлиќ Радман. „Така и Србија мора својата надворешна политика да ја прилагоди на заедничката надворешна и безбедносна политика на ЕУ“, додаде тој.

Присуството на ЕУ на Балканот е исклучително важно за да се спречи штетното влијание на трети земји, но и затоа што југоистокот на Европа природно ѝ припаѓа на Европската Унија, кажа Грлиќ Радман.

Србија е кандидат за членство во ЕУ и веќе води преговори со ЕУ, ја осуди руската агресија на Украина, но не ѝ воведе санкции на Русија и редовно ги истакнува историските и пријателски врски со таа земја.

Шефот на хрватската дипломатија додаде дека Брисел има политички механизми со кои земјите од Западен Балкан ќе ги уверува како да ги следат европскиот пат и политиката на ЕУ.

<!--EndFragment-->