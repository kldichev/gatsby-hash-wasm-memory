---
title: Јужна Кореја и ЕУ водат стратешки безбедносен дијалог
date: 2023-05-22T23:52:18.997Z
category: свет
featured: true
featuredImage: ../img/juz-kor-od.jpg
author: Вардарски
---
Јужна Кореја и Европската унија во понеделникот се согласија да започнат стратешки дијалог меѓу нивните највисоки дипломати за да развијат безбедносно партнерство, се вели во заедничката изјава, во услови на тензии поради руската офанзива во Украина и нуклеарните закани на Северна Кореја.

Јужнокорејскиот претседател Јун Сук-Јол одржа самит во Сеул со претседателката на Европската комисија Урсула фон дер Лајен и претседателот на Европскиот совет Шарл Мишел, за време на кој лидерите исто така се согласија да ја зајакнат соработката во области како што се климатските промени, здравјето и синџирите на снабдување.

„Јужна Кореја и ЕУ се важни партнери кои ги споделуваат универзалните вредности на слободата, човековите права и владеењето на правото“, рече Јун на заедничката прес-конференција, ветувајќи дека ќе ги продлабочат своите односи.

Истовремено, Јужна Кореја ја отфрли можноста за отцепување од Кина, пренесува новинската агенција Јонхап.

Министерот за финансии на земјата Чу Кјунг-хо ја нарече втората по големина економија во светот „најважниот партнер“ на Сеул за економска соработка.

Јужна Кореја долго време бара економска соработка со Кина, додека се потпира на посветеноста на САД да ја одврати потенцијалната агресија од Северна Кореја - деликатна рамнотежа што ризикува да биде нарушена додека Сеул се повеќе се приклонува кон Вашингтон преку зајакнување на економската безбедност преку поблиски врски со САД.

Сепак, министерот за финансии истакна дека Јужна Кореја нема намера да ги прекине односите со азискиот сосед.