---
title: Бразил нема да го уапси Путин ако дојде на следниот состанок на Г20
date: 2023-09-11T05:00:49.749Z
category: свет
featured: true
featuredImage: ../img/7-brazil-g20.jpg
author: Вардарски
---
Бразилскиот претседател Луис Инасио Лула да Силва планира следната година да ја посети Русија за да учествува на тамошниот самит на БРИКС. Ова го пренесе „Ројтерс“, цитирајќи ја неговата изјава за индиската телевизија „Фирстпост“.

Лула смета и на посета на рускиот претседател Владимир Путин на самитот на Г-20 во Бразил.

Индија официјално му го предаде претседавањето со Г20 на Бразил за време на церемонијата на затворање на самитот во Њу Делхи.

„Самитот на БРИКС во Русија следната година ќе му претходи на самитот на Г20 во Бразил, јас ќе одам на самитот на БРИКС“, рече тој. Лула беше сигурен дека на настанот ќе присуствуваат и други лидери на БРИКС.

„Потоа, се надевам дека сите ќе дојдат на состанокот на Г-20 во Бразил“, додаде тој. Путин може без грижи да го посети Бразил, убеден е Лула да Силва.

Откако водителот истакна дека Бразил е член на Меѓународниот кривичен суд, Лула нагласи: „Сè додека јас сум претседател на Бразил, тој нема да биде уапсен. Никој во Бразил не може да биде уапсен без овластување од властите“.

Потсетуваме, Меѓународниот кривичен суд издаде налог за апсење на Путин во март.