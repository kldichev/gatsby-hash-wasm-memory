---
title: ЕК очекува чекори од Украина за контрола на сопствениот земјоделски извоз
date: 2023-09-20T09:45:41.563Z
category: свет
featured: true
featuredImage: ../img/11-45-ukr0zname.jpg
author: Вардарски
---
Европската комисија соопшти дека очекува Киев да преземе чекори за воведување контроли на својот земјоделски извоз и се залага за компромис за решавање на земјоделскиот спор. Ова во Брисел го изјави прес секретарката на Европската комисија, Миријам Гарсија Ферер, цитирана од украинското издание „Европајскаја правда“.

„Договорот што сега го имаме со Украина е дека тие ќе воведат систем за контрола на извозот во следните 30 дена, но и (дека) се подготвени од 16 септември, односно од сабота, за некои конкретни активности за да се осигура дека таму нема да има зголемување на извозот на овие производи во ЕУ. Вечерва ќе имаме уште еден состанок на платформата за координација на кој ќе разговараме за ова и каде Украина ќе ги претстави мерките што ги воведе и акцискиот план“, рече Ферер.

Во петокот Европската комисија објави дека нема да ја продолжи забраната за увоз на земјоделски производи од Украина по 15 септември, под услов Киев да преземе мерки за ограничување на извозот од негова страна.

Сепак, Полска, Унгарија и Словачка одлучија еднострано да воведат ограничувања, во врска со што Киев најави дека ќе поднесе тужба против овие земји во СТО.