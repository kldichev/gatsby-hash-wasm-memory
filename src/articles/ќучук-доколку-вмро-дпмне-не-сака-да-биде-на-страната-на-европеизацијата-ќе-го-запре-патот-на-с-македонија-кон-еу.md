---
title: "Ќучук: Доколку ВМРО-ДПМНЕ не сака да биде на страната на
  европеизацијата, ќе го запре патот на С. Македонија кон ЕУ"
date: 2023-08-18T06:29:33.184Z
category: македонија
featured: true
featuredImage: ../img/kjucuk.jpg
author: Вардарски
---
<!--StartFragment-->

Северна Македонија е наш сосед и стратешки интерес на Бугарија треба да биде заедно да бидеме дел од НАТО и ЕУ на Балканот. Ова е иднината, изјавил бугарскиот европратеник Илхан Ќучук во интервју за „БНР“ пред денешната расправа во македонското Собрание за уставните измени.

Според него, нема да има промена на ставот на ЕУ – нема желба, ниту ЕК и Советот ќе се заложат за промена на правилата неколку месеци пред европските избори.

> Правилата се такви, тие се договорени и сите мора да ги почитуваат. Второ- нема да има подобар предлог, затоа што ова е најдобриот. Никој не му ги извртува рацете на Скопје, никој не поставува дополнителни услови. Ова не е никаков бугарски диктат, туку ова се европските правила кои Северна Македонија мора да ги следи, коментира Ќучук.

Европратеникот тврди дека изборот е исклучиво на нашата држава.

> Доколку ВМРО-ДПМНЕ не сака да биде на страната на европеизацијата на РСМ, одговорноста е на партијата, но за жал, тоа ќе го запре патот на Северна Македонија кон ЕУ, за време кое нема да биде многу кратко, категоричен бил Ќучук.

Тврди дека сосема е реално Албанија да се одвои од пакетот со Северна Македонија на патот кон ЕУ.

Политичарите да не се мешаат во историјата, категоричен е европратеникот.

> Историјата треба да се остави во рацете на историчарите, а политичарите треба да гледаат во иднината. Денешните политички елити на Бугарија и Северна Македонија имаат многу различни работи да одлучуваат кога зборуваме за иднината. Тука се вклучени деловни односи, култура, образование – сè што мора да се направи за да можат двете земји да се зближат како земји, имајќи го предвид нивното заедничко минато, да бараат заедничка иднина во рамките на ЕУ. Тоа е во интерес на двете земји, рекол Ќучук, кој признал дека постојат тензии меѓу двете соседни земји.

<!--EndFragment-->