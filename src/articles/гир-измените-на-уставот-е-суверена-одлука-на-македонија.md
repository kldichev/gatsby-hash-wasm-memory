---
title: "Гир: Измените на Уставот е суверена одлука на Македонија"
date: 2023-07-19T13:58:29.002Z
category: македонија
featured: true
featuredImage: ../img/gir.jpg
author: Вардарски
---
<!--StartFragment-->

Важно е да се има јавна расправа за уставните измени. Како ЕУ го поздравуваме усвојувањето на текстот за самите уставни измени во Владата. Се разбира сега следи процесот во Собранието, при што сакам да потенцирам тоа е суверена одлука на вашата земја и тоа прашање треба да го адресира вашата земја, кажа евроамбасадорот Дејвид Гир за последните случувања околу потребните промени на Уставот и внесување на бугарското малцинство со што Македонија ќе ја продолжи втората фаза од преговорите со ЕУ.

Гир се надева дека пратениците кога ќе го разгледаат текстот, ќе се фокусираат на тоа што е пред нив и да можат да го оценат текстот, секогаш имајќи предвид што е националниот интерес на државата и европската иднина.

[](https://autowelt.mk/)

Според предлогот, „во формулацијата „граѓаните на Република Македонија, македонскиот народ, дел од албанскиот народ, турскиот народ, влашкиот народ, српскиот народ, ромскиот народ, бошњачкиот народ и други, по зборот бошњачки народ се става запирка и се додава: бугарски народ, хрватски народ, црногорец, словенечки народ, еврејски народ и египетски народ“.

Владата на Димитар Ковачевски посочува дека предложените уставни амандмани го зајакнуваат мултиетничкиот карактер на Македонија, која ги практикува европските вредности и заслужува да биде полноправна членка на ЕУ по членството во НАТО.

<!--EndFragment-->