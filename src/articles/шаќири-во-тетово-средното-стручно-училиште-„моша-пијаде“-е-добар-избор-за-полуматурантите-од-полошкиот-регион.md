---
title: "Шаќири во Тетово: Средното стручно училиште „Моша Пијаде“ е добар избор
  за полуматурантите од Полошкиот регион"
date: 2023-06-08T18:30:45.389Z
category: македонија
featured: true
featuredImage: ../img/8-30-sakiri-tetovo-mat.jpg
author: Вардарски
---
<!--StartFragment-->

Моша Пијаде се трансформираше во регионален центар за стручно образование и тој е  еден од вкупно трите вакви центри во државата што ги основавме во изминатиот период и кои понудија 8 нови квалификации што компаниите навистина ги бараат. Ова училиште е добар избор за идните средношколци од Полошкиот регион, затоа што нуди квалитетна настава, односно го спроведува концептот на дуално образование преку кој тие ги стекнуваат потребните вештини и компетенции кои ги прават конкурентни на пазарот на трудот.

Ова е пораката која министерот за образование и наука Јетон Шаќири ја испрати до полуматурантите од Тетово и околината, за време на денешната посета на Регионалниот центар за стручно образование и обука „Моша Пијаде“, а во пресрет на уписите во средно образование кои почнуваат на 20ти јуни.

Информираше дека Министерството за образование и наука и годинава ќе ги поддржи учениците што ќе одберат стручно образование, со доделување на околу 1500 стипендии доколку бидат дел од дуална паралелка и ги исполнат конкурсните услови.

„Иднината е во средното стручно образование. Тоа го бара пазарот на трудот и овозможува поголема веројатност за понатамошни успеси на личен и професионален план. Учениците добиваат повеќе практична обука и учат преку работа, за сметка на теоретската настава, што значи навистина квалитетна подготовка за да одговорат на работните предизвици“, рече Шаќири.

<!--EndFragment-->