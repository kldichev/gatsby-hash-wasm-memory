---
title: Полска изгради ѕид долж границата со Белорусија
date: 2023-06-17T04:00:13.617Z
category: свет
featured: true
featuredImage: ../img/6-polska-diz-bela.jpg
author: Вардарски
---
Изградбата на оградата долж полско-белоруската граница е завршена, соопшти во четвртокот прес-службата на полската граничари.

Денеска заврши прифаќањето на градежните работи за поставување на електронската бариера на полско-белоруската граница“, се вели во соопштението.

„Системот работи по целата должина, односно 206 километри од границата“, се додава во соопштението.

Полската агенција потсети и дека „веќе една година на границата е поставена физичка бариера, важен елемент на системот за заштита на границите“.

Полска претходно најави дека планира да го заврши поставувањето на електронска бариера на границата со Белорусија до крајот на 2022 година, но овие планови не се реализираа поради доцнењето на испораката на камерите за термичка слика.

Изградбата на електронската бариера долж границата со Белорусија започна во јуни минатата година. Соопштено е дека на границата ќе бидат поставени 11 контејнери, во кои ќе бидат интегрирани електронски контролни системи, вклучувајќи камери за ноќно гледање, камери за термичка слика и десетици километри детекторски кабли. Електронската бариера ја контролира мониторинг центарот во Бјалисток.

Во јануари 2022 година, Полска почна да ја гради оградата долж границата со Белорусија. Станува збор за челична ограда долга 186 километри и висока 5,5 метри со бодликава жица.На почетокот на октомври Полска објави дека оградата е завршена.