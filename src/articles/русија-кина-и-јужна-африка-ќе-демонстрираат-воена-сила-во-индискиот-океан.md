---
title: Русија, Кина и Јужна Африка ќе демонстрираат воена сила во Индискиот Океан
date: 2023-02-17T21:21:14.626Z
category: свет
featured: true
featuredImage: ../img/fregatag.jpg.webp
---

Денеска почнуваат заеднички воени вежби на Русија, Кина и Јужна Африка во Индискиот Океан, во близина на брегот на Јужна Африка, демонстрирајќи ги нивните блиски врски во време на руска инвазија врз Украина и заладените односи на Кина со Западот.

Десетдневните вежби наречени „Моси II“ ќе се совпаднат со првата годишнина од руската инвазија на Украина на 24 февруари, а пристапот до медиумите ќе биде ограничен. Трите земји ги одржаа поморските вежби „Моси I“ во Кејптаун во 2019 година.

Оваа недела во Кејптаун пристигна руската фрегата „Адмирал Горшков“, на која се буквите „З“ и „В“, што се користи за симболизирање на руската инвазија во Украина.

Пристигнувањето на руската фрегата предизвика контроверзии во меѓународната јавност, бидејќи е опремена со најновите хиперсонични ракети „циркон“, за кои Русија тврди дека „можат да пробијат каква било противракетна одбрана на море и на копно“. Планирано е проектилот да биде тестиран за време на вежбите.

Пред неполн месец за фрегатата „Адмирал Горшков“ која е опремена со хиперсонични ракети, Медведев изјави: „Радувај се. Ова ќе вразуми секој кој претставува директна закана за Русија или за нашите сојузници”.

Сепак, НАТО Алијансата поседува напреден, совршен и современ антиракетен одбранбен систем.
