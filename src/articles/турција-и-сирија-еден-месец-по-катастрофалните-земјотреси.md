---
title: Турција и Сирија еден месец по катастрофалните земјотреси
date: 2023-03-06T23:02:11.455Z
category: свет
featured: true
featuredImage: ../img/turcsir99.png.webp
author: Вардарски
---

Пред еден месец, на 6 февруари, серија земјотреси, од кои два разорни, од 7,8 и 7,6 степени според Рихтеровата скала, ги погодија Турција и Сирија. Бројот на жртвите надмина 50.000, но се уште се трага по загинатите, а официјалниот број на исчезнати се уште не е соопштен. Околу 214.000 згради беа урнати, милиони луѓе останаа без покрив над главата. Оштетените згради се уште се уриваат, како шесткатницата во која вчера беа повредени неколку лица. Турските власти истражуваат околу 800 лица осомничени за кршење на градежните правила, што придонесе за размерите на катастрофата.

И додека во Сирија не го знаат вистинскиот обем на катастрофата поради војната во таа земја, во Турција последиците од земјотресот станаа дел од изборната кампања.

Во земјотресот беа уништени околу 214.000 згради, од кои половина се изградени во последните две децении, откако важеа законите за градење отпорни на земјотреси.

- Ова беше нашата куќа. Имаше пет ката, а ние живеевме на првиот. За време на земјотресот паднавме на приземје. На спасувачките екипи им требаа шест дена да не извлечат, изјави Хасан Арслан, жител на Нурдаги.
- Бевме добро ситуирано семејство. Имавме две куќи и автомобил. Бевме благодарни на Бога за сето тоа. И сега сме благодарни затоа што нашите деца се безбедни. Не се плашам сега кога моето семејство е со мене, изјави Хавва Арслан, жителка на Нурдаги.

Напорите за помош на преживеаните продолжуваат во погодената област. Само во Турција има најмалку еден и пол милион бездомници во зоната на катастрофата, проценуваат ОН.

Претседателот Ердоган вети дека ќе ги обнови куќите во рок од една година, иако експертите предупредуваат дека безбедноста треба да биде поважна од брзината.

Во тешко погодената провинција Газиантеп се гради контејнерска населба за жртвите од земјотресот.

Белгиските лекари и медицинскиот персонал обезбедуваат здравствени услуги за жртвите од земјотресот.

Во Сирија ситуацијата е уште потешка поради војната и меѓународните санкции. Многу семејства се сместени во шаторски населби во Алепо. УНИЦЕФ помага да се обединат разделените семејства, особено децата.

Ни треба помош која спасува животи, очајно им е потребна на цивилите без разлика на границите, тврди координаторот на ОН за Турција. Тој нагласува дека добиле само 10% од бараната милијарда долари помош за преживеаните.

Хуманитарната помош бавно го пробива својот пат. А стотици илјади жртви се сместени во шатори, смрзнуваат и не знаат како понатаму.
