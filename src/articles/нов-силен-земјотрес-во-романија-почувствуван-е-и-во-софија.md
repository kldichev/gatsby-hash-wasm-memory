---
title: Нов силен земјотрес во Романија, почувствуван е и во Софија
date: 2023-02-14T15:08:50.116Z
category: свет
featured: true
featuredImage: ../img/zemotres.jpg.webp
---

Земјотрес со јачина од 5,6 степени според Рихтеровата скала е регистриран во Романија. Земјотресот беше почувствуван и во Бугарија, особено на високите катови.

Ден претходно имаше уште еден земјотрес во Романија со јачина од 5,2 степени според Рихтеровата скала и длабочина од 8 километри. Тоа се случи во понеделникот во 16:58 часот (по локално време), а повторно се почувствува во Бугарија.

Потресот е регистриран во историскиот западен дел на Влашка, Олтенија, но е почувствуван и во Враца, Монтана, Козлодуј.
Претходно во текот на денот неколку последователни потреси беа забележани и во Турција.
