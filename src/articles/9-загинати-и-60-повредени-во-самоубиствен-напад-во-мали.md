---
title: 9 загинати и 60 повредени во самоубиствен напад во Мали
date: 2023-04-22T22:18:08.564Z
category: свет
featured: true
featuredImage: ../img/ldkaslk232323.png.webp
author: Вардарски
---

Најмалку девет цивили загинаа, а повеќе од 60 се ранети во троен самоубиствен бомбашки напад во градот Севаре во централниот дел на Мали рано во саботата. Ова го пренесува „Ројтерс“, цитирајќи ја Јакуба Маига, портпаролот на регионалниот гувернер.

„Експлозијата уништи околу 20 згради во соседството. Има вкупно девет загинати и околу 60 ранети, сите цивили“, пренесува Маига.

Претходно во саботата, владата на оваа западноафриканска земја во соопштение прочитано на националната телевизија рече дека „терористички напад“ бил спречен од страна на армијата во Саваре.

„Три возила преполни со експлозиви се уништени од армиски беспилотни летала“, се вели во соопштението, без да се наведат дополнителни детали за жртвите.

Никој не ја презеде одговорноста за нападот.
Фотографиите споделени на социјалните мрежи покажаа неколку згради уништени од експлозијата, вклучително и бензинска пумпа, како и помош за повредените. Ројтерс не можеше независно да ги потврди сликите.

Потсетуваме дека атентатите и киднапирањата на странци се честа појава во земјава.

Некои од вооружените групи имаат врски со Ал Каеда и Исламската држава (ДАЕШ).

Во август 2020 година, демократски избраниот претседател Ибрахим Бубакар Кеита беше соборен со воен удар по неколкумесечни масовни протести против наводната корупција.

Воената влада разви поблиски врски со Кремљ, воведувајќи руски паравоени формации.

Франција минатата година ги повлече своите сили од Мали.
