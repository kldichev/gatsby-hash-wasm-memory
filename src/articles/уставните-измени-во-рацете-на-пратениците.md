---
title: Уставните измени во рацете на пратениците
date: 2023-07-19T18:38:09.114Z
category: македонија
featured: true
featuredImage: ../img/pratenici.jpg
author: Вардарски
---
<!--StartFragment-->

Уставните измени дојдоа во рацете на пратениците. Собраниското соочување на аргументите стартува во вторник, на 25-ти јули во Комисијата за уставни прашања со која раководи спикерот Талат Џафери.

Ќе се расправа најмногу 10 дена. Во пленарната сала ќе имаат уште 10 дена дебата, почнувајќи од 18-ти август. Доколку Предлогот за менување на Уставот биде поддржан од најмалку 80 пратеници, Собранието ќе побара од Владата како предлагач да го подготви текстот на уставните амандмани.

Премиерот Ковачевски очекува пратениците да покажат визија, доблест и храброст и да гласаат за европската иднина на својата земја.

ВМРО ДПМНЕ останува против уставни измени под бугарски диктат. Лидерот Мицкоски сепак ќе ја собере на координација пратеничката група која брои 44 члена и без неа не може да се обезбеди дво-третинско мнозинство.

Предлогот за менување на Уставот вчера беше усвоен на седница на Влада и веднаш беше доставен до Собранието.

Се предлагаат три интервенции: во Преамбулата да се додадат бугарскиот, хрватскиот, црногорскиот, словенечкиот, еврејскиот и египќанскиот народ, како и во делот за дијаспората и за Комитетот на заедници.

Спикерот Талат Џафери смета дека доколку постои политичка волја, целата постапка може да заврши до ноември – на време за одржување на втората меѓувладина конференција со Европската унија.

<!--EndFragment-->