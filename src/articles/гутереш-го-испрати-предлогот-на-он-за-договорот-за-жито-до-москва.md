---
title: Гутереш го испрати предлогот на ОН за договорот за жито до Москва
date: 2023-09-05T16:30:34.579Z
category: свет
featured: true
featuredImage: ../img/6-30-guteris.jpg
author: Вардарски
---
Генералниот секретар на ОН Антонио Гутереш му испрати писмо на рускиот министер за надворешни работи Сергеј Лавров со конкретни предлози за продолжување на Црноморскиот договор за жито. Според Гутереш, ОН „ги земале предвид сите прашања на Русија“.

Имаме конкретни решенија за проблемите што ќе овозможат да обезбедиме поголем и ефективен пристап на руските прехранбени производи до светските пазари по соодветни цени“, нагласува Гутереш, цитиран од руското издание на Би-Би-Си.

Според него, ОН претставија предлог што може да стане основа за продолжување на договорот, но ова продолжување треба да биде стабилно.

Денеска е втор ден од посетата на турскиот министер за надворешни работи Хакан Фидан на Москва, каде што има задача да ја подготви средбата меѓу шефовите на двете држави Владимир Путин и Реџеп Ердоган.