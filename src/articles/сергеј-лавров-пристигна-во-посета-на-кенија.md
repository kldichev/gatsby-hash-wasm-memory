---
title: Сергеј Лавров пристигна во посета на Кенија
date: 2023-05-30T08:00:32.179Z
category: свет
featured: true
featuredImage: ../img/sergej-vo-kenija.jpg
author: Вардарски
---
Рускиот министер за надворешни работи Сергеј Лавров пристигна во посета на Најроби. Ова го објави новинската агенција ТАСС.

Во Најроби се очекува Лавров да се сретне со политичкиот врв на земјата. Рускиот министер последен пат ја посети Кенија во 2010 година.

Шефот на руската дипломатија на почетокот на годинава оствари две обиколки на африканскиот континент. Во јануари ги посети Јужна Африка, Есватини, Ангола и Еритреја, а во февруари - Мали, Мавританија и Судан.

Според официјалниот претставник на руското МНР Марија Захарова, Лавров од 1 до 2 јуни ќе учествува на состанокот на министрите за надворешни работи на БРИКС (Бразил, Русија, Индија, Кина, Јужна Африка) што ќе се одржи во Кејптаун.