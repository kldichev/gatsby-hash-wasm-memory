---
title: Поплавите во северна Италија предизвикаа штети од милијарди евра
date: 2023-05-18T23:03:14.428Z
category: свет
featured: true
featuredImage: ../img/vodosto-italija.jpg
author: Вардарски
---
Штети од милијарди евра предизвикаа поплавите во кои загинаа девет лица во северна Италија, јавува Ројтерс.

Катастрофата го погоди регионот Емилија Ромања.

Регионалниот гувернер Стефано Боначини објасни дека ќе има сериозни негативни последици за земјоделството, бидејќи обработливите површини се мочурливи.

Размерот на разурнувањата предизвикани од лошото време е како друг земјотрес“, посочи тој.

Според земјоделското здружение Колдирети, повеќе од 5.000 фарми се под вода во регионот, кој ја вклучува италијанската таканаречена „Долина на плодовите“ и која претрпе голема штета по земјотресот во 2012 година.

Следната недела се очекува владата да издвои дополнителни 20 милиони евра за Емилија-Ромања, покрај веќе доделените 10 милиони евра за справување со последиците од претходните поплави на почетокот на мај.

Илјадници луѓе беа евакуирани од своите домови оваа недела откако поројниот дожд ја погоди областа меѓу градовите Болоња и Римини на јадранскиот брег. Повеќе од 20 реки се излеале од коритата, предизвикувајќи поплави и стотици свлечишта.

Големата награда на Формула 1 во Имола, која требаше да се одржи во недела, беше откажана за да се намали притисокот врз службите за итни случаи.

По втор пат овој месец, Емилија Ромања е погодена од лошо време, при што најмалку две лица загинаа за време на невремето на почетокот на мај.

Поројните дождови во Емилија Ромања дојдоа по неколкунеделна суша што ја зацврсти земјата и ја намали нејзината способност да апсорбира вода, влошувајќи ги последиците од поплавите.

Во Италија се почести се катастрофите поврзани со временските услови.