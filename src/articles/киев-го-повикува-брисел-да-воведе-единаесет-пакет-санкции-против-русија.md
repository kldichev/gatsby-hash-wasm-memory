---
title: Киев го повикува Брисел да воведе единаесет пакет санкции против Русија
date: 2023-03-02T16:26:31.754Z
category: политика
featured: true
featuredImage: ../img/novpaketsankcii13232.png.webp
author: Вардарски
---

Додека руските сили се приближуваат кон Бахмут во една од најкрвавите битки во оваа војна во источна Европа, украинските сили ја нападнаа руската територија. Руските медиуми јавуваат дека група од 50 украински војници влегла во областа Брјанск и ги нападнала селата Сушани и Љубечан. Тие наведуваат дека има загинати лица и дека дел од населението е заробено, дека се слушаат истрели и експлозии. Од друга страна, Украина објави дека Русите во последните 24 часа извршиле 14 ракетни напади врз цивилни области. Вечерва тројца цивили загинаа во напад на станбена зграда во Запорожје.

Во четвртокот Киев ја повика Европската унија „што е можно поскоро“ да го подготви единаесеттиот пакет санкции против Русија за нејзината инвазија на Украина.

Портпаролот на МНР Олех Николенко изјави дека Киев е благодарен за досегашните мерки кои Брисел ги усвои, но дека десеттиот пакет усвоен минатиот месец не влијае на рускиот нуклеарен и ИТ сектор.

- Факт е дека Русија се уште има пристап до огромни финансиски и технолошки ресурси, рече НИхоленко, проценувајќи ја нивната вредност на стотици милиони долари.
- Затоа не е време да се намали притисокот од санкциите додека војната продолжува во срцето на Европа, додава тој.

Шефот за надворешна политика на ЕУ, Жозеп Борел, минатиот месец изјави дека Унијата ќе продолжи да воведува санкции кон Москва „се додека е потребно“.

Десеттиот пакет воведе построги ограничувања за извоз на стоки со двојна употреба, како и мерки против субјектите кои поддржуваат војна, шират пропаганда или снабдуваат беспилотни летала во Русија.

Рускиот нуклеарен сектор не е вклучен во десеттиот пакет поради противењето на некои земји-членки.
