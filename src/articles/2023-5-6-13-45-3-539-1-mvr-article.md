---
title: 'МВР: Приведен насилник од Синѓелиќ, се заканувал и оштетил возила - 28 ЈУЛИ 2023'
date: 2023-07-28T13:45:03.539Z
featuredImage: ../img/police-mk.jpg.webp
author: Филип Поповски
category: македонија
featured: true
---
На 27.07.2023 година во 19.40 часот на улица "Перо Наков" во Скопје, полициски службеници од Оперативниот тим потраги при СВР Скопје и од Одделението за криминалистички работи при ЕВР Гази Баба го лишиле од слобода Б.И. (31) од село Сингелиќ, скопски регион.

Тој се сомничи дека во периодот од 07.07. до пријавувањето на 27.07.2023 година, во повеќе наврати упатувал закани кон Г.Д. (28) од Скопје. Според пријавеното, Б.И. на 07.07.2023 година го однел своето возило на поправка во автосервисот на Г.Д. од Скопје, а откако Г.Д. му кажал дека парите што му ги дал за купување резервни делови биле фалсификувани, тој во неколку наврати преку СМС пораки му упатил закани дека ако не му го поправи возилото ќе треба да му даде 5.000 евра.

Исто така, според пријавеното, на 26.07.2023 година Б.И. со тврд предмет се заканил на друг вработен во сервисот и оштетил неколку возила оставени за сервисирање. Лицето било задржано во полициска станица и по целосно документирање на случајот против него ќе биде поднесена соодветна пријава.
