---
title: Опозицијата во Словачка е против испраќање на МиГ-овите во Украина
date: 2023-03-27T23:52:27.727Z
category: свет
featured: true
featuredImage: ../img/ukrdd.png.webp
author: Вардарски
---

Најголемата опозициска партија во словачкиот парламент – „Посока – Социјалдемократија“ побара кривично да одговараат членовите на актуелната влада за одлуката за предавање борбени авиони МиГ-29 на Украина без согласност на повисокиот законодавен орган и испрати тужба до судот. Ова го објави Словачкото радио.

Се истакнува дека, според опозицијата, актуелната словачка влада немала право да донесе одлука за испраќање на борбените авиони во Украина.

Според радиото, вршителот на должноста премиер Едуард Хегер и државните министри се осомничени за злоупотреба на службената положба, кршење на должностите поврзани со управувањето со странски имот, како и за саботажа.

Претходно, словачкиот министер за одбрана Јарослав Наѓ изјави дека неговата земја нема договор со Русија со кој се забранува трансфер на МиГ-29 во други земји.

Минатата недела словачката влада одобри префрлање на Украина на 13 борбени авиони МиГ-29 и системот за воздушна одбрана Куб во согласност со меѓувладин договор.

Претходно, Министерството за одбрана на Словачка соопшти дека ја префрлило првата серија од четири борбени авиони МиГ-29 во Украина.

Словачка стана вториот сојузник на Украина, по Полска, кој изјави дека има намера да и обезбеди борбени авиони за кои Киев вели дека се клучни за одбивање на руските сили.

Потсетуваме дека Соединетите Држави и понудија на Словачка 12 нови хеликоптери Bell AH-1Z Viper со попуст од две третини, откако Братислава и ги вети на Украина своите застарени ловци МиГ-29.

МиГ-29 е лесен ловец развиен во раните 1980-ти, кој е во служба со руските воздушни сили и многу земји ширум светот. Според руската страна, МиГ-29 е еден од петте најпродавани ловци во светот - повеќе од 800 од овие авиони се извезени во странство.
