---
title: Централноафриканскиот регионален блок го исклучи Габон од организацијата
date: 2023-09-07T05:30:40.734Z
category: свет
featured: true
featuredImage: ../img/7-30-gabon.jpg
author: Вардарски
---
Централноафриканскиот регионален блок познат како ECCAS го суспендираше членството на Габон како одговор на државниот удар во земјата. Ова го објави Би-Би-Си.

Домаќин на средбата беше претседателот на Екваторијална Гвинеја, Теодоро Обианг Нгуема Мбасого. Тој посочи дека соседен Габон е закана за мирот, безбедноста и стабилноста во регионот.

Само еден ден претходно, лидерот на државниот удар генералот Брис Олигуи Нгуема положи заклетва како привремен претседател. Тој ја презеде власта веднаш откако Али Бонго го освои трет мандат како претседател. Нгуема вети дека ќе ја врати демократијата, но не се обврза на временска рамка за тоа.

Потсетуваме дека војската изврши државен удар и го собори претседателот на Габон на крајот на август. Обединетите нации и Франција остро го осудија пучот. За привремен претседател беше избран генералот Брис Нгуема.