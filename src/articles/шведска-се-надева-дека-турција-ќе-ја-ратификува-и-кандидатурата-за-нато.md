---
title: Шведска се надева дека Турција ќе ја ратификува и кандидатурата за НАТО
date: 2023-09-02T14:37:17.471Z
category: свет
featured: true
featuredImage: ../img/sved-nato.jpg
author: Вардарски
---
Шефот на шведската дипломатија во петокот рече дека и понатаму се надева оти Турција ќе го ратификува планираното членство на Шведска во НАТО кога турскиот парламент повторно ќе се состане во октомври, како што беше договорено со претседателот Реџеп Таип Ердоган на самитот на алијансата во јули.

„Шведската влада не доби никакви сигнали во текот на летото, освен дека ветувањето дадено во Вилнус важи и денес“, изјави министерот за надворешни работи Тобијас Билстром за новинарите.

Шведска поднесе барање за членство во НАТО минатата година како одговор на руската инвазија на Украина, а повеќето членки на алијансата брзо ја ратификуваа нејзината апликација.

Но, Турција се воздржува, наведувајќи ја загриженоста за безбедносната соработка.

По неколкумесечни притисоци, турскиот претседател Таип Ердоган по самитот на НАТО во Вилнус во јули рече дека ќе ја достави ратификацијата на кандидатурата на Шведска за НАТО до парламентот во октомври, кога тој повторно ќе се состане по летниот одмор.

Но, нема гаранција дека Шведска и тогаш ќе добие зелено светло.

Турција сака повеќе акција против, како што ги гледа, терористите кои живеат во Шведска, главно членови на забранетата Курдистанска работничка партија (ПКК) и група која Анкара ја обвинува за организатор на неуспешниот пуч во 2016 година.

Тензиите со Турција се засилија и со демонстрациите во Шведска, каде што демонстрантите запалија копии од Куранот, што налути многу муслимани.