---
title: Русија собори два проектила над Керченскиот теснец
date: 2023-08-13T06:00:22.081Z
category: свет
featured: true
featuredImage: ../img/8-krim-most.jpg
author: Вардарски
---
Две украински проектили беа соборени од системи за противвоздушна одбрана во областа Керченскиот Теснец. Мостот не е оштетен, објави шефот на Крим Сергеј Аксјонов на каналот Телеграм, пренесува ТАСС.

„Во областа на Керченскиот теснец, силите за воздушна одбрана соборија два непријателски проектили. Мостот на Крим не е оштетен“, напиша тој.

Сергеј Аксјонов побара од граѓаните да останат смирени и да им веруваат само на официјалните извори на информации.

Мостот е покриен со димна завеса, сообраќајот ќе биде обновен во блиска иднина, изјави на својот канал Телеграм Олег Крјучков, советник на шефот на Република Крим.

Специјалните служби создадоа димна завеса, сообраќајот ќе биде обновен во блиска иднина“, напиша тој.

Подоцна во саботата, портпаролката на руското Министерство за надворешни работи, Марија Захарова, го осуди нападот на Украина на мостот Керч на Крим, велејќи дека тоа е „чисто цивилен инфраструктурен објект против кој нападите се неприфатливи“. По соборувањето на првиот проектил, властите на Крим објавија дека уште еден проектил бил пресретнат над Керченскиот теснец.

„Таквата саботажа и дава можност на меѓународната заедница уште еднаш да се убеди во вистинската природа на режимот во Киев. Ваквите варварски дејствија не можат да бидат оправдани и нема да останат без одговор“, рече Захарова.