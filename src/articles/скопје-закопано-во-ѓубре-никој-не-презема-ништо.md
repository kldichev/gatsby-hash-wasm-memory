---
title: Скопје закопано во ѓубре, никој не презема ништо
date: 2023-07-09T15:46:31.599Z
category: македонија
featured: true
featuredImage: ../img/skopje-gjubre.jpg
author: Вардарски
---
<!--StartFragment-->

Главниот град е закопан во ѓубре, а никој не презема ништо. Контејнерите се преполни, има ужасна миризба на сите страни. Четврти ден вработените на Комунална хигиена штрајкуваат и не го собираат сметот по одлуката на директорката Косана Мазнева Николиќ да не го продолжи договорот на стотина вработени. Граѓаните револтирани, стравуваат од болести од насобраното ѓубре на +35 степени.

Мазнева Николиќ денеска молчи, нема конкретен став дали и како градот Скопје и градоначалничката Данела Арсовска ќе го решат проблемот и ќе го исчистат ѓубрето во градот со кој раководат. Арсовска само ни кажа кусо дека ја поддржува Мазнева.

> – Целосна поддршка за директорката која сака да стави ред, нема повеќе плата од народни пари за неработниците, истото е став на градот од прв ден, мора да се расчисти со тие што не си ги вршат обврските или што воопшто не одат на работа, а земаат плата. Партиски војници што мислат дека со закани и уцени ќе продолжат со прекршување на законите, треба да знаат дека нема да бидат повеќе толерирани. – вели Арсовска

И додека Град Скопје и директорката на Комунална Хигиена молчат, а ѓубрето се шири наоколу, претседателот на синдикатот при комунална Дели Дардишта за ТВ24 вели оти вработените нема да се откажат од протест, тие се револтирани, а директорката нема слух за нивните барања.

<!--EndFragment-->