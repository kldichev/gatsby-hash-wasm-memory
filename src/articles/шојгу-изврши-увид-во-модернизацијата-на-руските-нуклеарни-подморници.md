---
title: Шојгу изврши увид во модернизацијата на руските нуклеарни подморници
date: 2023-09-16T17:45:10.177Z
category: свет
featured: true
featuredImage: ../img/7-45-sojgu.jpg
author: Вардарски
---
Рускиот министер за одбрана Сергеј Шојгу изврши увид во поправката и модернизацијата на нуклеарните подморници од Пацифичката флота на земјата, пренесува Ројтерс.

Тој денеска посети едно од водечките воени бродоградилишта.

Претходно оваа недела, Шојгу учествуваше во разговорите меѓу претседателот Владимир Путин и севернокорејскиот лидер Ким Џонг-ун, кој денеска посети две фабрики за авиони во градот Комсомолск на Амур.

Министерот за одбрана изврши увид во изградбата на пловечки пристанишен комплекс и процесите на поправка и модернизација на нуклеарни подморници во фабриката „Ѕвезда“ во градот Бољшој Камен, информираат од ресорот.

Се вели дека Звезда е главната компанија за поправка на подморници на руската Пацифичка флота и единствена на Далечниот Исток специјализирана за поправка и модернизација на ракетни подморници со нуклеарен погон.

Сергеј Шојгу побара максимално да се искористат производствените капацитети на Звезда за да се заврши поправката и модернизацијата на подморниците“, прецизираше Министерството за одбрана.

Шојгу ја посети и фабриката „Прогрес“ во градот Арсениев, каде се произведуваат воени хеликоптери Ка-52.

Тој ја истакна важноста од подобрување на борбените способности на хеликоптерите Ка-52М и заштитата на нивните пилоти.