---
title: Поднесени обвиненија за медицинската сестра која крадела ампули од
  Онкологија – не се јавува на распит и може да ѝ се суди во отсуство
date: 2023-09-22T14:23:00.230Z
category: македонија
featured: true
featuredImage: ../img/onkologija.jpg
author: Вардарски
---
<!--StartFragment-->

Крадела ампули, ги ставала во автомобил и ги носела да ги предаде на друго лице. Јавното обвинителство има докази за тоа и поднесе две обвиненија за кривични дела, за Проневера во службата по член 354 од Кривичниот законик. Медицинската сестра од Онкологија која двапати беше фатена во кражба на терапија сепак не е достапна за органите на прогонот. Не се јавила да даде исказ пред надлежниот јавниот обвинител. Според информациите на Телма, за нејзе не е распишана потерница. Може да ѝ се суди и во отсуство за кривични дела за кои може да добие најмногу до пет години затворска казна, а потоа да биде барана за издржување на казната.

<!--EndFragment--><!--StartFragment-->

Сестрата првпат е фатена и пријавена пред три години, по што била суспендирана, па вратена на работа. Потоа, таа го повторила делото. Овој предмет е различен и не е поврзан со предметот за кој сѐ уште се води предистрага, за евентуално сторени кривични дела поврзани со третманот на пациенти и работата на Клиниката за онкологија. Сѐ уште се вештачат доказите. Се испитува дали имунолошката терапија за онколошките пациенти е украдена и препродавана на црно и се вршат распити на сите оние кои може да имаат некакви информации поврзани со случајот. Во меѓувреме, јавноста чека одговори и досега трипати беше организиран протест пред Влада и пред ОЈО, за да се изврши притисок врз институциите да бидат поекспедитивни и случајот брзо да добие разрешница.

<!--EndFragment-->