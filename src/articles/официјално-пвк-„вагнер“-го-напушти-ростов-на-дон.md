---
title: "Официјално: ПВК „Вагнер“ го напушти Ростов на Дон"
date: 2023-06-26T06:00:02.393Z
category: свет
featured: true
featuredImage: ../img/8-of-vanger-napusti.jpg
author: Вардарски
---
ПВК „Вагнер“ го напушти Ростов на Дон, јавуваат руските медиуми.

Тие се повикуваат и на локални очевидци.

Повлекувањето на „Вагнер“ стана организирано и без грабежи.

Нема информации за судбината на Пригожин. Неколку часа претходно, портпаролот на Путин, Песков, откри дека сопственикот на приватната армија добил азил во Белорусија.

Гувернерот на Ростовската област, Василиј Голубев, потврди дека војниците на групата „Вагнер“, кои го презедоа локалниот воен штаб на Русија, го напуштиле градот Ростов на Дон.

Кремљ откри дека на шефот на Вагнер, Евгениј Пригожин ќе му биде дозволено да ја напушти Русија во Белорусија и дека ќе бидат отфрлени обвиненијата за поттикнување вооружен бунт против него. Ова беше договорено за време на преговорите со посредство на белорускиот претседател Александар Лукашенко.

Покрај тоа, на сите нејзини војници кои сакаат да се приклучат на руската армија ќе им бидат понудени договори со руското Министерство за одбрана, соопшти Кремљ.

Окупацијата на Ростов на Дон од страна на Вагнер траеше помалку од 24 часа.

Полицијата која пристигнала на местото на настанот била пречекана со зборовите „предавници“ и „срамота“.