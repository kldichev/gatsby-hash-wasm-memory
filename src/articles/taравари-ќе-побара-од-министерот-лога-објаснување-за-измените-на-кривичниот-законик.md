---
title: Taравари ќе побара од министерот Лога објаснување за измените на
  Кривичниот законик
date: 2023-09-10T17:48:53.554Z
category: македонија
featured: true
featuredImage: ../img/taravari.jpg
author: Вардарски
---
<!--StartFragment-->

Лидерот на Алијанса за Албанците, Арбен Таравари ќе побара од министерот за правда Кренар Лога да ѝ објасни на партијата дали измените на Кривичниот законик, чиј предлог не ги потшишал министерот туку заменичката министерка за правда, се направени „согласно барањата на Европската унија или зад нив стои нешто друго“. Таравари сепак не верува во тврдењата на опозиционерите од албанскиот блок дека измените на Кривичниот законик ќе го вратат во Македонија осудениот бегалец, поранешниот премиер Никола Груевки.



<!--EndFragment--><!--StartFragment-->

Во интервју за [Гласот на Америка на албански јазик](https://www.zeriamerikes.com/a/7261374.html), Таравари, кој во моментов се наоѓа во САД, вели дека Груевски е обвинет во многу случаи и како резултат на тоа тешко дека ќе се врати во нашата земја.

„Не верувам дека овие промени му помагаат на господинот Груевски бидејќи има многу теми, а не една, два или три. Ако не се лажам, има околу 9 предмети. Не верувам дека промената на Кривичниот законик ќе му помогне на Груевски да се врати во Македонија, тоа е моето мислење, како на лаик во правото“, ​​рече Таравари.

<!--EndFragment-->