---
title: Шеста ноќ по ред Украина со беспилотни летала ја напаѓа Москва
date: 2023-08-24T13:00:21.161Z
category: свет
featured: true
featuredImage: ../img/3-dron.jpg
author: Вардарски
---
Руската воздушна одбрана собори едно беспилотно летало над московскиот регион и друго во самиот главен град на земјата, објави градоначалникот на Москва Сергеј Собјанин, цитиран од АФП.

Ова е шеста ноќ на напади врз руската престолнина, наведува агенцијата. Поконкретно, првото беспилотно летало е соборено од воздушна одбрана во областа Муџаи во Московската област, а вториот удрил во зграда во изградба во Москва, прецизира Сергеј Собјанин во „Телеграм“.

Според првичните информации нема повредени, а штетата не е голема.

Од почетокот на војната, Москва и Киев известуваат за редовни напади со беспилотни летала, но нападите на руска територија се зачестени. Според АФП, експлозија се слушнала во деловен кварт во Москва. Малку подоцна од зградите во истиот регион се крена чад.

ТАСС јави дека има извештаи од жители на Москва кои повикале брза помош поради експлозии во различни делови на градот. Меѓу нив, ТАСС ги посочува „Град Москва“, улиците „Воронинскаја“, „Ангарскаја“, како и „Химки“ и градското подрачје „Митино“.

Истовремено обезбедувањето на комплексот „Москва сити“ тврди дека ситуацијата во областа е мирна. Во моментов се проверуваат информации за други делови на руската престолнина.

Сепак, авиосообраќајот на московските аеродроми Внуково, Шереметјево и Домодедово е суспендиран, јави ИТАР ТАСС, повикувајќи се на воздухопловните служби на Русија.