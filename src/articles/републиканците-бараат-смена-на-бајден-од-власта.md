---
title: Републиканците бараат смена на Бајден од власта
date: 2023-06-15T05:15:49.635Z
category: свет
featured: true
featuredImage: ../img/7-15-rep-baraat-smena.jpg
author: Вардарски
---
Лорен Боберт, членка на Претставничкиот дом на САД од Републиканската партија, во Конгресот го покрена прашањето за смена на американскиот претседател Џо Бајден од власт. Причина за барањето за поведување постапка е неговата неможност да ги исполни службените должности за заштита на границите на државата.

„Џо Бајден целосно потфрли во својата уставна должност да ја заштити нашата јужна граница. Затоа во Конгресот воведов одредби за импичмент за да го смени од функцијата“, напиша таа на Твитер.

Бајден е обвинет за злоупотреба на својата моќ и за олеснување на најголемиот прилив на илегални имигранти во историјата на САД, заедно со рекордно ниво на фентанил.

Претходно во интервју за Фокс њуз, таа ги повика членовите на Републиканската партија да го искористат мнозинството што го имаат во Претставничкиот дом за да го испратат Бајден да поднесе оставка што е можно поскоро.

Кон крајот на мај, членовите на Претставничкиот дом ги објавија плановите за воведување одредби за импичмент на претседателот.