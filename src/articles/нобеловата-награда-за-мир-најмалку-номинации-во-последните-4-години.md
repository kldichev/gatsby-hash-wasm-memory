---
title: Нобеловата награда за мир - најмалку номинации во последните 4 години
date: 2023-02-22T23:20:49.474Z
category: свет
featured: true
featuredImage: ../img/nobelova.jpg.webp
---

Вкупно 305 кандидати се номинирани за овогодинешната Нобелова награда за мир, што е најмал број во последните четири години, објавија организаторите во средата.

Меѓу номинациите поднесени до крајниот рок на 1 февруари, 212 се поединци, а 93 се организации, објави Норвешкиот Нобеловиот комитет во Осло. Минатата година биле примени 343 барања. Овогодинешните 305 номинации се најмалите од 2019 година.

- Осум години по ред бројот на кандидати надминува 300. Досегашниот рекорд од 376 кандидати е постигнат во 2016 година, стои во соопштението на комисијата. Комисијата не ги објавува имињата на предлагачите и номинираните за медиумите или за оние кои се натпреваруваат за престижната награда.

Победникот ќе биде објавен на почетокот на октомври. Потоа, наградата се доделува на 10 декември, на годишнината од смртта на пронаоѓачот на динамитот, Алфред Нобел (1833-1896), кој ги основал наградите.

Минатата година, Нобеловата награда за мир ја поделија активисти за човекови права од Белорусија, Русија и Украина.
