---
title: "ФТ: Зеленски ветува дека ќе ја забрза контраофанзивата"
date: 2023-07-24T17:00:30.584Z
category: свет
featured: true
featuredImage: ../img/7-zelenski.jpg
author: Вардарски
---
Украинскиот претседател Володимир Зеленски ги уверил своите западни сојузници дека контраофанзивата на украинските вооружени сили ќе „добие замав“, пишува „Фајненшл тајмс“, истакнувајќи дека „западните власти се вознемирени од бавниот напредок на операцијата“.

Украинскиот лидер разговараше преку видео врска со меѓународните безбедносни лидери на четиридневниот безбедносен форум во Аспен, на кој се разговараше за темпото на украинската контраофанзива.

Според Зеленски, украинските вооружени сили можеле да почнат да ги потиснуваат руските сили дури пред една недела - многу подоцна отколку што се надеваше Киев - бидејќи на украинските вооружени сили претходно им недостигаше потребната муниција, оружје и обучени борци.

Присилното одложување на почетокот на операцијата и овозможи на Русија да ја минира потребната територија и да подигне одбранбени линии.

Но, динамиката на фронтот ќе се промени - вети Зеленски, повторувајќи го своето барање сојузниците да ја зголемат понудата на ракети со долг дострел и да и обезбедат на Украина модерни борбени авиони.

Џејк Саливан, американскиот советник за национална безбедност, изјави на форумот дека резултатите од воените напори на Украина ќе станат јасни дури откако Киев целосно ќе ги распореди своите сили.