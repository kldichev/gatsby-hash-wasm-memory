---
title: Австрија го предупредува РСМ да не се сопнува на последната пречка за ЕУ
date: 2023-07-14T13:00:38.404Z
category: свет
featured: true
featuredImage: ../img/3-avstr-pred.jpg
author: Вардарски
---
Нашата порака е едноставна и силна - нема време за губење, би сакале да продолжите со неопходните уставни измени за продолжување на преговорите за членство. Ова го изјави министерот за надворешни работи на Австрија Александар Шаленберг, цитиран од БГНЕС.

Тој заедно со своите колеги од Чешка и Словачка е во посета на Скопје.

Според Шаленберг, одложувањето на усвојувањето на амандманите значи одложување на пристапувањето на Северна Македонија во ЕУ.

Тој беше категоричен дека ќе биде штета Скопје „по истрчаниот тежок маратон да се сопне на последната пречка“.

„Заедно изминавме долг пат и надминавме многу тешкотии. Задача на сите граѓани на оваа земја е овие напори да не бидат залудни“, нагласи Шаленберг.

Тој предупреди дека доколку РСМ не ги прифати уставните измени и не продолжи европскиот пат, ќе се соочи со опасност да биде изолирана.

Чекавте 18 години за да дојдете до овој момент, а сега останува да го искористите моментот и да бидете политички одговорни, на прво место да ги ставите националните, а не партиските интереси, истакна министерот на прес-конференција.

Одлуката може да дојде само од вас, нема да дојде ниту од Брисел, ниту од Виена, ниту од Братислава и ве уверувам дека нема да дојде ниту од Софија, истакна тој.

Тројцата министри за надворешни работи соопштија дека се овластени од високиот претставник за надворешни работи на Европската унија, Жозеп Борел, да ги пренесат официјалните позиции на ЕУ за прашањата поврзани со европското пристапно досие на земјата.

Потсетуваме, претходно денеска македонскиот премиер Димитар Ковачевски соопшти дека во Владата е пристигнат предлогот за промена на Уставот.