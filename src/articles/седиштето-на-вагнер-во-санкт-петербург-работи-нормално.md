---
title: Седиштето на Вагнер во Санкт Петербург работи нормално
date: 2023-06-27T15:00:39.956Z
category: свет
featured: true
featuredImage: ../img/5-sed-vanger-rab-norm.jpg
author: Вардарски
---
Седиштето на руската приватна воена компанија „Вагнер“ во Санкт Петербург работи нормално. Ова го соопшти платеничката група, цитирана од „Франс прес“.

Уверувањето доаѓа два дена по метежот што го потресе владеењето на претседателот Владимир Путин, но потоа беше ставен крај од основачот на Вагнер, Евгениј Пригожин.

„И покрај настаните што се случија, фабриката продолжува да работи во нормален режим во согласност со законодавството на Руската Федерација“, се вели во соопштението.

Во него се наведува и дека групата Вагнер „работела за иднината на Русија“ и им се заблагодарила на своите поддржувачи.

Платениците на рускиот ПВК „Вагнер“, предводени од нивниот водач Евгениј Пригожин, напредуваа кон Москва за да го отстранат „корумпираното и неспособно воено раководство на Русија“. Меѓутоа, не долго потоа, тие ненадејно се вратија на територијата под руска контрола во источна Украина по договорот со Кремљ со посредство на белорускиот лидер Александар Лукашенко.

Беше договорено да им се даде имунитет на бунтовниците во замена за нивно враќање во логорите, а водачот на платениците се согласи да замине во егзил во соседна Белорусија. Сепак, останува нејасно дали Путин се согласил да направи промена во највисокото воено раководство или да направи други отстапки.