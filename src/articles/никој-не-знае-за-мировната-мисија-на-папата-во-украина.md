---
title: Никој не знае за мировната мисија на Папата во Украина
date: 2023-05-03T21:30:49.626Z
category: свет
featured: true
featuredImage: ../img/tasjdasjktu.png.webp
author: Вардарски
---

Италијанската влада нема конкретни информации за „мисијата за мир“ на Ватикан, која претходно ја спомена папата Франциско. Ова го изјави италијанскиот вицепремиер и министер за надворешни работи Антонио Тајани, цитиран од ТАСС.

„Мисијата за мир“ ја најави папата Франциско, тие мора да си објаснат што прават“, истакна тој.

„Се уште не е јасно каква интеракција има меѓу ватиканската дипломатија и таа на Русија и Украина. Ние како италијанска влада немаме конкретни информации, но се знаеше дека и Ватикан работи на ова прашање ( мировен договор во Украина - б.р.)“, објасни италијанскиот прв дипломат и нагласи дека смета дека „секоја иницијатива во име на мирот е позитивна“.

На 30 април, во авионот кој се враќаше од Унгарија, папата рече дека Ватикан е дел од „мировната мисија“ за ставање крај на војната во Украина. Тој појасни дека предметната мисија „се уште не е јавна“ и детали за неа ќе бидат откриени во подоцнежна фаза.

Од своја страна, претходно денеска портпаролот на Кремљ, Дмитриј Песков, изјави дека Москва, исто така, не била запознаена со активностите на „мирната мисија“ на Ватикан за решавање на ситуацијата во Украина.

Цитирајќи извор близок до кабинетот на украинскиот претседател, Си-Ен-Ен во понеделникот објави дека Киев исто така не знаел за „мировната мисија“ на Ватикан.
