---
title: Италија бара појасно извинување од Франција за навредата кон Мелони
date: 2023-05-07T22:18:48.649Z
category: свет
featured: true
featuredImage: ../img/pojasnoizvinuvanje.png.webp
author: Вардарски
---

Рим и натаму не е задоволен од извинувањето на Париз, откако францускиот министер ја обвини Италија дека не се справила со приливот на мигранти. Ова го изјави италијанскиот министер за надворешни работи Антонио Тајани, цитиран од Ројтерс.

„Потребни се појасни зборови“, инсистираше Тајани, кој е член на конзервативната партија Форца Италија.

„Се надевам дека француската влада ќе го промени својот став и ќе упати извинување што е спротивно на мислењето на министерот за внатрешни работи. Со задоволство ќе го прифатам“, рече тој.

Минатата недела францускиот министер за внатрешни работи Жералд Дарманин рече дека италијанската премиерка Џорџија Мелони „не успеала да ги реши миграциските проблеми за кои е избрана“. Тој додаде дека Мелони ги „лаже“ гласачите дека може да стави крај на мигрантската криза.

Во четвртокот Тајани во последен момент ја откажа посетата на Париз во знак на протест поради „навредата“ на Италија.

Еден ден подоцна, портпаролот на француската влада Оливие Веран се обиде да ги смири тензиите изразувајќи уверување дека Дарманин немал намера да влијае на Италија.

Откако Мелони ја презеде функцијата кон крајот на минатата година, Италија забележа пораст на пристигнувања на мигранти. Повеќе од 42.400 луѓе пристигнале во Италија досега оваа година, во споредба со околу 11.220 во истиот период во 2022 година.
