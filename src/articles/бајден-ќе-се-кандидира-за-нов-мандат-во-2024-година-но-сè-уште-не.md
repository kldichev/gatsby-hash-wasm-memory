---
title: Бајден ќе се кандидира за нов мандат во 2024 година
date: 2023-02-27T00:34:03.398Z
category: политика
featured: true
featuredImage: ../img/novamandat.jpg.webp
author: Вардарски
---

Џо Бајден, најстариот актуелен претседател на Америка, во петокот потврди дека ќе се кандидира за втор мандат на претседателските избори во 2024 година, но сè уште не.

– Имав намера... од самиот почеток да се кандидирам, изјави 80-годишниот демократ во интервју за ABC News.

Неговата сопруга Џил Бајден претходно во петокот за агенцијата Асошиетед прес потврди дека сега е потребно само да се одреди датумот и местото каде актуелниот претседател ќе го објави својот влез во изборната кампања.

Запрашан да ги коментира нејзините зборови, Бајден само накратко рече дека не брза.

\- Има и други краткорочни работи кои треба да ги завршиме пред да започнеме со кампањата, рече тој.

Тој одговори дека неговата возраст не влијае на одлуката дали ќе се кандидира или не, но го разбира испрашувањето.

\- Легитимно е луѓето да поставуваат прашање поради мојата возраст. Тоа е сосема легитимно, додаде тој.

– Сè што можам да кажам е – следете што правам, додаде американскиот претседател, веројатно мислејќи на постигнатото во првите две години од неговиот мандат.

Доколку биде реизбран, Џо Бајден ќе го заврши својот втор мандат на 86-годишна возраст.

Резултатите од редовниот систематски лекарски преглед на кој му беше подложен минатата недела покажаа дека е „силен“ и „способен“ да ги извршува должностите претседател.
