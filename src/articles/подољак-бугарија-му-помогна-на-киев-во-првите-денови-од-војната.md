---
title: "Подољак: Бугарија му помогна на Киев во првите денови од војната"
date: 2023-07-02T12:25:19.324Z
created_at: 2023-07-02T12:25:19.812Z
category: свет
featured: true
featuredImage: ../img/poljak-rus-republiki.jpg
author: Гоце Кически
---
Властите во Киев придаваат посебно значење на помошта што Бугарија им ја дава и денес и во првите денови од војната, изјави Михаило Подољак, советник на украинскиот претседател Володимир Зеленски, во интервју за Нова ТВ.

„Можете да се гордеете историски. Во раните часови на војната, многу земји се сомневаа дали Украина ќе издржи. И несомнено, овие сомнежи не им дозволија на овие земји да ги донесат соодветните брзи одлуки“, рече тој.

Подољак објасни дека за време на владата на Кирил Петков, Бугарија донела фундаментална одлука за опширна поддршка на Украина. Според него, на почетокот на војната на Украина и била потребна помош и оружје од различен вид.

„Практично се што можевме да добиеме во првите неколку дена, добивме со помош на нашите бугарски партнери“, додаде советникот на украинскиот претседател.