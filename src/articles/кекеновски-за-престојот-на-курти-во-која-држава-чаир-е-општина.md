---
title: "Кекеновски за престојот на Курти: Во која држава Чаир е општина?"
date: 2023-08-11T18:48:44.677Z
category: македонија
featured: true
featuredImage: ../img/kekenovski-za-kurti.jpg
author: Вардарски
---
<!--StartFragment-->

Вака ли се гради соживот? Вака, јавно преку својот фејсбук-профил професорот Јове Кекеновски ги праша македонскиот претседател Стево Пендаровски и премиерот Димитар Ковачевски по престојот на косовскиот премиер Аљбан Курти во скопската општина Чаир. „Денес во Општина Чаир по кој знае кој пат се погази Република Македонија. Не се вееше македонското државно знаме. Не се интонираше македонската химна. Не се почитува Законот за употреба на јазиците, а во врска со него и член 7 од Законот за определување на имиња на улици, плоштади, мостови и на друго инфраструктурни објекти“, напиша Кекеновски.



<!--EndFragment--><!--StartFragment-->

„Не присуствуваше ниту еден македонски политичар.

Не беше обезбеден превод на македонски јазик за присутните новинари и пошироката јавност.

Претседателе и премиере ќе одговорите ли јавно и гласно дали вака се гради соживот?

Ваша обврска е јавно да побарате одговорност од политичарите кои го организираа настанот за непочитување на законите.

Овие политичари мора да покажат минимум лојалност и почит кон државата во која живеат, работат, опстојуваат и од која го јадат лебот.

П.С. Патем не е лошо да одговорите во која држава Чаир е општина“, напиша Кекеновски.

<!--EndFragment--><!--StartFragment-->

За време на посетата на Курти организирана од градоначалникот на Чаир Висар Ганиу, улицата Втора македонска бригада беше преименувана во Адем Демачи. За време на свеченоста немаше ниту едно македонско знаме, а за новинарите не беше обезбеден превод на македонски јазик.

<!--EndFragment-->