---
title: "Официјално: Избори во Грција на 21 мај"
date: 2023-04-22T22:07:20.327Z
category: свет
featured: true
featuredImage: ../img/sefklskj2332.png.webp
author: Вардарски
---

Распуштање на парламентот и парламентарни избори на 21 мај во Грција. Премиерот Киријакос Мицотакис денеска достави официјален предлог до претседателката Катерина Сакеларопулу, со кој сака да го распушти парламентот и да ги закаже изборите, јави АНА-МПА, цитирана од БТА.
„Последниве 4 години, и покрај тешкотиите низ кои поминавме, направивме многу. Но, има уште многу работа. Остануваат да се исполнат уште многу обврски. Платите остануваат ниски. Здравството се уште има рани да лечи. Државата мора да биде поефикасна и да дава повеќе можности за младите. Секако, тоа ќе бидат приоритетите и за следниот мандат“, рече тој, цитиран од БНР.

Главните политички сили Нова демократија и Сириза водат дебати, како во медиумите, така и меѓу гласачите, анкетите им даваат водство на владејачките конзервативци Нова демократија.

За прв пат, по измените во законодавството, право на глас имаат и Грците кои живеат во странство.

Изборите на 21 мај ќе се одржат според обичниот пропорционален изборен систем усвоен за време на владеењето на левичарската партија СИРИЗА. Според овој систем, според анкетите, централно-десничарската Нова демократија ќе остане прва сила, но нема да добие апсолутно мнозинство. Затоа се смета дека е многу веројатно Мицотакис да распише нови предвремени избори на почетокот на јули, кои сега ќе бидат според системот усвоен од Нова демократија, кој дава бонус на водечката партија и кој може да и дозволи да формира независна влада.

Тешката железничка несреќа на 1 март предизвика предвремени избори во земјава, коментираат и аналитичарите.
