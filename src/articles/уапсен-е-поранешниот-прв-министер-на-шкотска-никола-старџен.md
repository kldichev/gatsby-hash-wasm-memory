---
title: Уапсен е поранешниот прв министер на Шкотска, Никола Старџен
date: 2023-06-12T15:00:32.895Z
category: свет
featured: true
featuredImage: ../img/5-uaps-por-minister-skostksa.jpg
author: Вардарски
---
Поранешната прва министерка на Шкотска, Никола Старџен, е уапсена во врска со тековната истрага за финансирањето на Шкотската национална партија (СНП), информира Би-би-си.

52-годишна жена е приведена како осомничена и е на распит од детективи. Нејзиниот сопруг и поранешен извршен директор на СНП, Питер Мурел, исто така беше уапсен во април.

Портпаролот на Никола Стурдван рече дека таа целосно соработува со истрагата.

На 5 април, полицијата изврши претрес во домот на Старџен и во седиштето на партијата во Единбург. Сопругот на Старџен потоа бил уапсен, а подоцна ослободен без обвинение.

Речиси две недели подоцна, благајникот на Шкотската национална партија Колин Бити беше уапсен и ослободен без обвинение.

Никола Старџен беше прва министерка на Шкотска осум години. Нејзината оставка дојде на 15 февруари, кога посочи дека е вистинско време да се повлече. Таа е првиот министер со најдолг стаж и првата жена на оваа функција.

Таа беше децидна дека одлуката за оставка не е донесена под притисок.

Еден месец по нејзината оставка, започна истрага за финансирање на СНП. Повеќе од 600.000 фунти биле донирани од партиски активисти. Парите беа собрани откако партијата се обиде да собере средства за идна референдумска кампања.