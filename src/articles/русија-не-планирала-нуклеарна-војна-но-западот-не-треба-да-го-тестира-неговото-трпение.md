---
title: Русија не планирала нуклеарна војна, но Западот не треба да го тестира
  неговото трпение
date: 2023-04-27T21:59:21.058Z
category: свет
featured: true
featuredImage: ../img/lksalkdsaj2321.png.webp
author: Вардарски
---

Русија нема намера да влезе во нуклеарен конфликт поради војната со Украина, но го предупреди Западот да не го тестира своето трпение.Ова стана јасно од зборовите на портпаролката на руското МНР, Марија Захарова, цитирани од Ројтерс.

„Ќе направиме се за да го спречиме најлошото сценарио, но не по цена да им наштетиме на нашите витални интереси“, рече Захарова на редовната прес-конференција.

Таа препорача никој да не се сомнева во решителноста на Русија и да ја стави на тест во пракса.

По коментарите на Захарова, високи руски функционери се огласија со предупредувања дека западната воена поддршка за Украина ги зголемува ризиците од катастрофален нуклеарен конфликт.

Потсетуваме, Москва силно ја критикува одлуката на западните земји да и дадат оружје на Украина, како и проширувањето на НАТО во близина на границите на Руската Федерација.

Во меѓувреме, Финска, со која Русија дели 1.340 километри граница, овој месец стана 31-ва членка на воената алијанса. Украина отворено ја покажа својата желба и за влез во НАТО, но во моментов се соочува со отпор од некои земји.
