---
title: Шпанија приведе 69 лица за измама на баратели на азил
date: 2023-05-12T23:54:01.047Z
category: свет
featured: true
featuredImage: ../img/izmama-za-azl-sp.jpg
author: Вардарски
---
Шпанската полиција уапси 69 лица кои измамиле баратели на азил во земјата со нелегални такси, пренесува Ројтерс.

Се верува дека приведените се дел од криминална група.

Таа го хакирала системот за онлајн резервации за состаноци во полиција и ги препродавала за по 200 евра.

Од полицијата потсетуваат дека ваквите средби се бесплатни.

Во Шпанија, луѓето кои бараат азил или виза за престој мора да приложат документи во полиција, а долгото чекање е вообичаено.

Меѓу уапсените се и четворицата наводни водачи на бандата во Барселона и Валенсија. При акциите полицијата одземала документи и пронашла повеќе од 200.000 евра во кеш.