---
title: Груби направи сценарио за тоа зошто е убиен полицаецот во Косово
date: 2023-09-24T10:34:32.014Z
category: македонија
featured: true
featuredImage: ../img/grubi.jpg
author: Вардарски
---
<!--StartFragment-->

Македонскиот вицепремиер Артан Груби тврди дека убиството на косовскиот полицаец е однапред смислено дестабилизирачко случување во Косово. Според него, целта е да се поттикне конфликт. Не посочува од кого.

„Неприфатливи се однапред смислените дестабилизирачки случувања на северот на Косово кон полицијата и државата, но и кон регионот. Нападот и убиството на косовскиот полицаец е обид да се поттикне криза и конфликт со последици врз мирот, стабилноста и безбедноста на нашиот регион.

Силно го осудувам нападот врз полициските сили на Косово во кој загина офицерот Африм Буњаку и повредени други на северот на Косово. Апелирам на внимателност и разумност, итно апсење на убијците, стабилизирање на ситуацијата, решителност за воспоставување ред и мир и тесна координација со меѓународната заедница.\
Изразувам искрено сочувство до семејството Буњаку и на повредените им посакувам брзо закрепнување“, пишува Груби.

<!--EndFragment-->