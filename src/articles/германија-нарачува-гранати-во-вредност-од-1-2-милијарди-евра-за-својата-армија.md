---
title: Германија нарачува гранати во вредност од 1,2 милијарди евра за својата армија
date: 2023-07-19T14:30:32.937Z
category: свет
featured: true
featuredImage: ../img/4-30-ger-por-arm.jpg
author: Вардарски
---
Германската армија нарачала неколку стотици илјади артилериски гранати во договор со компанијата за оружје Рајнметал, пренесува Ројтерс.

Земјата работи на надополнување на залихите исцрпени од војната во Украина.

Рајнметал објави дека добил нов рамковен договор за набавка на артилериска муниција од 155 милиметри, што претставува потенцијален обем на нарачка од околу 1,2 милијарди евра.

Дополнително, Бундесверот го прошири постоечкиот рамковен договор за муниција DM121, зголемувајќи го договорот од 109 милиони евра на 246 милиони евра.

Наскоро треба да се изврши испораката на гранати вредни 127 милиони евра, додаваат од компанијата.