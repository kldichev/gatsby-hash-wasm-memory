---
title: "Спасовски: За пет месеци имаме 36 кривични дела за корупција"
date: 2023-06-06T07:30:37.580Z
category: македонија
featured: true
featuredImage: ../img/9-30-spasovski36-kriv.jpg
author: Вардарски
---
<!--StartFragment-->

Гостувајќи во штипската ТВ Стар, министерот за внатрешни работи, Оливер Спасовски говореше за активностите на МВР во врска со борбата против корупцијата и се пофали дека борбата против корупција е топ 1 приоритет на власта.

\-Годинава, за овие 5 месеци, имаме 36 кривични дела за корупција. Најбројни се „злоупотреба на службена положба и овластување”, со коруптивни елементи, такви имаме 19. Имаме „несовесно работење во служба” 8, „примање поткуп” 4, „давање поткуп” 3, и по 1 кривично дело „перење пари” и други приноси од казниво дело и „поттикнување во врска со злоупотреба на службена положба и овластување”. По преземени мерки кривично се пријавени 67 сторители и причинета штета некаде од 80,3 милиони денари, истакна Спасовски.

Тој потенцираше дека ако се погледне наназад како расте бројот на кривични дела кои се откриени, сумата којашто е штета во делот на коруптивни влијанија, од година во година се зголемува.

\-2021 година сме имале 149 милиони денари штета во однос на корупцијата, 2022 имаме 227 милиони денари штета. Оваа година за неполни 5 месеци имаме 80,3 милиони штета, тоа покажува дека се зголемува процентот на откривачката дејност и соработката со граѓаните. Минатата година имаме за 50% зголемување на откривачка дејност. Што покажува тоа? Не само насоченост на МВР кон борбата против корупција, туку генерално резултати од подигањето на јавната свест во којашто граѓаните веќе се охрабруваат и пријавуваат коруптивни влијанија. Тоа е многу важно, затоа говорев за партнерство меѓу полицијата и граѓаните, рече  Спасовски.

<!--EndFragment-->