---
title: Украина најави пролетна офанзива, Москва одговара со најнова закана
date: 2023-03-25T01:04:39.945Z
category: свет
featured: true
featuredImage: ../img/probobod9as9das.png.webp
author: Вардарски
---

Украинскиот претседател Володимир Зеленски побара од Европската унија итна испорака на оружје и муниција. Во спротивно, тврди тој, војната ќе трае со години. Командантот на украинските копнени сили изјави дека најновата руска офанзива забавува и најави голема пролетна контраофанзива. Од Москва одговараат со најновата закана: ако Украинците се обидат да го окупираат Крим, Русија ќе одговори со сето оружје што го има.

Се чини дека Русите трпат се поголеми загуби. За секој убиен Украинец на теренот, биле убиени пет, шест, седум Руси, вели поранешниот американски секретар за одбрана Марк Еспер.

За повеќе од една година руска агресија животот го загубија речиси 8 и пол илјади цивили.

Светска банка процени дека обновата на Украина засега би можела да чини најмалку 411 милијарди евра.

Украинските трупи, кои се бранеа со месеци, наскоро ќе започнат контранапад бидејќи се чини дека руската офанзива се колеба, изјави командантот на украинските копнени сили Олександр Сирски.
