---
title: Масовното пукање во кое имаше 7 повредени го прекина фестивалот на
  Карибите во Бостон
date: 2023-08-29T06:00:21.215Z
category: свет
featured: true
featuredImage: ../img/8-masova-strelba.jpg
author: Вардарски
---
Најмалку седум лица се пренесени во болница откако масовно пукање го прекина фестивалот на Карибите во американскиот град Бостон. Нема повреди опасни по живот, објави Си-Ен-Ен.

Бостонската полиција соопшти дека запленила огнено оружје и уапсила.

„Секогаш е болно да се дознае дека вреден јавен настан е нарушен од насилство извршено од луѓе кои немаат никаква врска со настанот“, рече градоначалничката на Бостон, Мишел Ву.

Таа го изрази своето незадоволство што фестивалот, кој е поврзан со културното наследство на Бостон, сега е поврзан со пукањето.
Според полицијата до пукањето дошло меѓу две групи кои се скарале. Итните повици започнаа околу 7:45 часот по локално време.

Полицијата многу брзо реагирала и им помогнала на настраданите да не загубат премногу крв, соопшти полицијата. Тие ги повикаа сите кои имаат снимки од пукањето или биле сведоци на тоа да контактираат со полицијата.

Бостонскиот карипско-американски карневал ја слави својата 50-годишнина.

Ширли Шилингфорд, претседател на Американската карневалска асоцијација на Бостон Карибите, изрази цврст став дека нејзината организација отсекогаш работела за мир и разбирање.

На социјалните мрежи организаторите на фестивалот објавија дека во сабота попладне продолжуваат со второто дефиле на карневалот.

„И покрај ужасниот настан утринава, Бостонскиот карневал продолжува!!! објави карневалското здружение на Инстаграм и Фејсбук.

Еднодневниот настан, кој се одржува редовно од 1973 година, обично привлекува илјадници луѓе за маскираното дефиле и разните културни настани.