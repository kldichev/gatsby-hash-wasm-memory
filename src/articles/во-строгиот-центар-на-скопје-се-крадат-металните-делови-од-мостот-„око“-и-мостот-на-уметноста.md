---
title: Во строгиот центар на Скопје се крадат металните делови од мостот „Око“ и
  мостот на уметноста
date: 2023-06-11T18:09:30.417Z
category: македонија
featured: true
featuredImage: ../img/sk-kradat-metalni-delovi.jpg
author: Вардарски
---
<!--StartFragment-->

## Бројни статуи на двата моста на Вардар но освен што се веќе во многу лоша состојба речиси и за само неколку на самото место можете да разберете која личност ја претставуваат. 



И двата моста се дел од проектот Скопје 2014, но за разлика од оној кој го поврзува кејот со зградата на обвинителството каде натписите иако тешки за читање стојат, од статуите на оградата која води кон Мостот на цивилизациите недостигаат речиси сите плочки. На тој мост каде се поставени околу триесетина статуи на историски личности, кралеви, државници и уметници, кај само петмина може да ги забележите плочките со објаснување кои се и што значат. Иако се работи за еден од најпосетуваните мостови од туристи кои доаѓаат во Скопје, не постои можност да разберат за кои личности се работи со оглед на тоа што исшкртани се и поставените табли.

Токму на мостот на цивилизациите затекнавме повозрасни туристи, македонци од Грција, велат дека за жал повеќето натписи ги нема, па не знаат што симболизираат.

> \-Нема име напишано.
>
> \-Проблем е. Ако има каде прочиташ ќе знаеш која е оваа личност а која другата.
>
> \-Не е добро што се отстранети натписите. А треба да има натписи и на повеќе јазици.

И турстка од Франција која ги фотографираше статуите, имаше проблем да разбре што претставуваат спомениците.

> \-Би сакала да прочитам кои се овие историски личности но нигде нема натписи, а како турист кој доаѓа од Франција, јас би сакала да знам кои се.

Не само што останаа без плочките со натписите и се запуштени, дел од статуите останаа и без делови. седмиот македонски крал по ред од лозата на Аргеадите Александар I Филхелен, пред еден месец остана без штитот, а сега е и без шлемот.

Речиси сите статуи кои се наоѓаат она Мостот на цивилизациите се без своите плочки на кои граѓаните и туристите можат да прочитаат за која личност се работи.

Надлежноста за одржување на овие мостови и статуите на нив е на Град Скопје, но досега нема одговор оттаму дали планираат да ги заменат отстранетите плочки со натписи и како планираат да ги заштитат. Од МВР ни потврдија дека добиле пријава но од граѓанин и по истата се постапува.

> \-До МВР е пристигната пријава од граѓанин во врска со украдените плочки со натписи и штитот и по истата се постапува.

Тие се изработени од бронза па помала е веројатноста дека се цел на вандали, туку се претпоставува дека се мета на крадци кои потоа ги препродаваат.

<!--EndFragment-->