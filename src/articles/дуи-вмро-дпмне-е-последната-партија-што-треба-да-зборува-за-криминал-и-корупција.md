---
title: "ДУИ: ВМРО-ДПМНЕ е последната партија што треба да зборува за криминал и
  корупција"
date: 2023-06-26T16:30:49.396Z
category: македонија
featured: true
featuredImage: ../img/6-30-dui-za-dpne.jpg
author: Вардарски
---
<!--StartFragment-->

ДУИ возврати на нападите од ВМРО-ДПМНЕ денес, во рамките на трибина за криминалот и корупцијата во Македонија, каде што беше означена како партија „канцер“ во државата. Според ДУИ, токму  ВМРО-ДПМНЕ е партија синоним за криминал и корупција, а нејзиниот лидер наоколу се фали како точно напамет ги знае сите тендери во општините каде ВМРО-ДПМНЕ раководи.

\-Десетици судски случаи се се уште активни против нивни истакнати функционери кои не\
успеаа да пребегаат од државата. ВМРО-ДПМНЕ е последната партија што воопшто треба да\
зборува на тема криминал и корупција.Мицкоски и неговите соработници рацете во медот ги ставија уште при прво доаѓање на власт, докажувајќи дека од нив друго нема да може да се очекува. ВМРО-ДПМНЕ е партија без идеологија и позиција, со конекции кои стигаат до Кремљ, а единствен интерес е голата желба за власт и профит. Тоа е организација на лажни патриоти кои молат бога некој друг да ги реши проблемите на граѓаните додека тие профитираат со национлаизам и подгревање тензии.

Му порачуваме на Мицковски да престане со измислување афери за ДУИ, лагите нема да му донесат ниту еден глас повеќе, а конфронтирањето со ДУИ нема да му создаде прцепија дека е политичар од прва лига. ДУИ јасно стои на своите ставови и ги поддржува истражните институции да ја завршат својата работа по било кој случај или сомнеж за нерегуларности, пореачаа ДУИ.

<!--EndFragment-->