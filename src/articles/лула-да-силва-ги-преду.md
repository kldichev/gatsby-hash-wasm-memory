---
title: Лула да Силва ги преду
date: 2023-09-21T12:30:54.831Z
category: свет
featured: true
featuredImage: ../img/2-30-luladespia.jpg
author: Вардарски
---
преди ОН за можен државен удар во Гватемала

Бразилскиот претседател Луис Инасио Лула да Силва ги предупреди Обединетите нации за изгледите за државен удар во Гватемала, пренесува Ројтерс. Тој изрази загриженост за ризиците за демократијата во централноамериканската земја.

Според Лула да Силва, постои ризик од државен удар во Гватемала, кој би ја спречил инаугурацијата на победникот на демократските избори.

Минатата недела, канцеларијата на јавниот обвинител на Гватемала изврши рација во избирачките места и отвори запечатени гласачки ливчиња од изборите на кои новоизбраниот претседател Бернардо Аревало и неговата партија Семила победија со убедлива победа. Обвинителите тврдеа дека имало неправилности во регистрацијата на членовите на партијата пред гласањето.

Американскиот амбасадор во Организацијата на американски држави, Франциско Мора, ги повика властите во Гватемала да ги прекинат напорите за заплашување насочени кон изборните службеници и членовите на партијата на Аревало.

Од своја страна, претседателот на Гватемала Алехандро Јаматеи го критикуваше непотребното странско мешање во изборниот процес и ја повтори својата посветеност на трансферот на власта. Тој беше дециден дека не подготвува државен удар и дека ќе ја предаде власта по завршувањето на неговиот мандат како шеф на државата.