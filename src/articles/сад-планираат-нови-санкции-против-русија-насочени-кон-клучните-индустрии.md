---
title: САД планираат нови санкции против Русија насочени кон клучните индустрии
date: 2023-02-19T23:02:23.664Z
category: политика
featured: true
featuredImage: ../img/123213321312321312321.jpg.webp
---

Администрацијата на американскиот претседател Џо Бајден планира да воведе нови контроли на извозот и нова рунда санкции кон Русија, насочени кон клучните индустрии, објави во неделата Bloomberg News, цитирајќи луѓе запознаени со ова прашање.

Новите санкции ќе бидат насочени кон рускиот одбранбен и енергетски сектор, финансиски институции и неколку поединци, се вели во извештајот. Се додава дека САД и сојузниците, исто така, би можеле да размислат за спречување на затајување и заобиколување на санкциите за да ја поткопаат поддршката што Русија ја добива од трети земји.

Портпаролот на Советот за национална безбедност на Белата куќа одби да коментира кога беше контактиран од Ројтерс.

Предлогот на Европската унија за нови санкции вклучува ирански ентитети за кои се верува дека и снабдуваат на Русија дронови и други воени материјали, технологија, компоненти, тешки возила, електроника и ретки земји, се вели во извештајот.

На почетокот на овој месец, Соединетите Држави воведоа нови санкции против Русија насочени кон седум лица, меѓу кои шест Руси и еден Украинец, по што Русија им забрани на 77 американски државјани да влезат во земјата како одмазда.
