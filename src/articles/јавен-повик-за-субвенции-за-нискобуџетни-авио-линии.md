---
title: Јавен повик за субвенции за нискобуџетни авио-линии
date: 2023-02-22T20:13:16.737Z
category: македонија
featured: true
featuredImage: ../img/avioni.jpg.webp
---

Ќе биде распишан нов јавен повик на почетокот на март за финансиска поддршка за нискобуџетни авиолинии за период 2023-2025 година откако претходниот се поништи поради тоа што „Визер“, „Луфтханза“ и „Ејџиан ерлајнс“ не ја доставиле пропишаната комплетна документација.

Јавниот повик ќе биде во согласност со регулативата на Европската Унија вели министерот за транспорт Благој Бочварски односно ќе се доделува субвенција од седум евра во денарска противвредност по патник во заминување превезен од Меѓународниот аеродром „Скопје“ и од 4,5 евра во денарска противвредност по патник во заминување превезен од аеродромот „Св. Апостол Павле“ - Охрид.Ќе можат да се изберат повеќе авиокомпании што ќе добијат субвенции за нови авиолинии.

На македонските аеродроми а особено на охридскиот евидентно е зголемувањето на бројот на патници изминативе години вели директорот на Агенцијата за воздухопловство Томислав Тунтев. Со изградбата на нова терминална зграда таа бројка ќе расте уште повеќе.

Инаку денеска во Охрид беше потпишана Меѓународна спогодба за потрага и спасување во цивилното воздухопловство.Станува збор за прв документ од таков вид во Европа, во обид да се усогласи меѓународната соработка што ќе ги координира сите служби инволвирани во спасување, трагање, укажување помош на унесреќени лица и материјални добра.
