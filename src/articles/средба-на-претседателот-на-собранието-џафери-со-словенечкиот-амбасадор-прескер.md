---
title: Средба на претседателот на Собранието Џафери со словенечкиот амбасадор Прескер
date: 2023-09-07T18:45:31.189Z
category: македонија
featured: true
featuredImage: ../img/talo-amb.jpg
author: Вардарски
---
<!--StartFragment-->

Претседателот на Собранието Талат Џафери денеска имал средба со новоименуваниот амбасадор на Словенија во државава, Грегор Прескер, на која, како што соопшти неговиот Кабинет, биле разменети мислења за актуелните случувања во Собранието, парламентарниот дијалог и постапката за пристапување кон измена на Уставот.

\-На средбата беше изразено заемно задоволство за одличните билатерални односи меѓу двете земји и соработката во изминатите децении. Претседателот Џафери упати честитки до амбасадорот за назначувањето на функцијата и му посака успех во извршувањето на оваа должност. Беше потенцирана интензивната соработка на политичко ниво, вклучително и на ниво на претседатели на парламенти и групи за соработка, со планирани активности таа да продолжи и во следниот период, информира Кабинетот на Џафери.

<!--EndFragment-->