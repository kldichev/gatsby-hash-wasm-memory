---
title: " Ева Кајли е под истрага за измама"
date: 2023-04-25T22:27:53.209Z
category: свет
featured: true
featuredImage: ../img/ekldsalkdaj.png.webp
author: Вардарски
---

Поради обвинувањата дека била вмешана во таканаречениот скандал со поткуп „Катаргајт“, грчката европратеничка Ева Каили е под истрага и за злоупотреба на средствата на Европскиот парламент, чијшто потпретседател беше, објави Политико.

Цитирајќи го писмото од Канцеларијата на европското јавно обвинителство (ЕППО) до претседателката на Европскиот парламент Роберта Мецола, кое го видел Политико, во извештајот се вели дека истрагата за Кајли се фокусирала на плаќањата поврзани со четворица нејзини помошници.

Истрагата е за периодот од 2014 до 2020 година и за суми од околу 100.000 евра. Целта е да се утврди дали Кајли лажела за работните обврски и движења на нејзините помошници и земала средства од нивните плати и надоместоци за патувања за работни патувања кои никогаш не се случиле.

Потсетуваме дека на 12 април Ева Кајли беше пуштена во домашен притвор. Покрај Кајли, Европскиот парламент им го укина имунитетот на двајца европратеници - Марк Тарабела од Белгија и Андреа Козолино од Италија.

Белгиската разузнавачка служба тесно соработуваше со други европски земји повеќе од една година за да го открие скандалот со мито што сега го потресе Европскиот парламент, соопшти белгиското Министерство за правда, цитирано од Ројтерс.

Обвинителите се сомневаат дека грчката европратеничка Ева Кили и уште тројца европски функционери примиле мито од домаќинот на Светското првенство Катар во обид да влијаат на политиката на Европската унија во она што стана еден од најголемите скандали што некогаш ги погодил 27-те членка.

Потсетуваме дека на 2 јануари годинава стана јасно за отпочнување на постапката за отстранување на имунитетот на двајца европратеници во врска со корупцискиот скандал, кој се здоби со популарност како „Катаргајт“.

Избувна во декември 2022 година кога беше објавено дека четири лица се приведени во истрагата за осомничена корупција во Европскиот парламент на пратеници и функционери поврзани со интереси на Катар и, според извештаите на медиумите, и со Мароко.
