---
title: Иран зароби танкер со нафта во Персискиот залив
date: 2023-04-27T21:57:45.049Z
category: свет
featured: true
featuredImage: ../img/kjxkj3232.png.webp
author: Вардарски
---

Иран зароби танкер со нафта кој пловел под знамето на Маршалските острови во Персискиот залив, објави Ројтерс.

Танкерот за сурова нафта беше изнајмен од нафтената компанија Шеврон и последен пат се закотви во Кувајт.

Континуираното вознемирување на бродовите од страна на Иран и мешањето во навигациските права во регионалните води претставуваат закана за поморската безбедност и глобалната економија, соопшти американската морнарица, додавајќи дека во изминатите две години Иран незаконски запленил најмалку пет трговски бродови на Блискиот Исток.

Од 2019 година, имаше серија напади врз бродови во водите на Персискиот Залив поради тензиите меѓу Соединетите држави и Иран.

Минатиот ноември, Иран ослободи два танкери со грчко знаме, кои беа запленети во Персискиот Залив во мај, како одговор на заплената на нафта од страна на САД од танкер под иранско знаме во близина на грчкиот брег.

Американската морнарица, чија петта флота е со седиште во островската држава Бахреин во Персискиот Залив, ја повика иранската револуционерна гарда (IRGCN) веднаш да го ослободи танкерот. Тие појаснија дека пловилото дало сигнал за помош при заплената.
