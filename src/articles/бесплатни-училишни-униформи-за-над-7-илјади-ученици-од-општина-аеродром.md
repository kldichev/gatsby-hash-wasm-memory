---
title: Бесплатни училишни униформи за над 7 илјади ученици од Општина Аеродром
date: 2023-09-21T14:41:46.888Z
category: македонија
featured: true
featuredImage: ../img/bespl-unif-ae.jpg
author: Вардарски
---
<!--StartFragment-->

Со јавен настан кој се одржа во основното училиште „Александар Македонски“ во Реонски центар, официјално започна процесот на доставување на бесплатните училишни униформи за повеќе од 7 илјади ученици од сите основни училишта во Аеродром. На настанот присуствуваа претседателот на советот Дејан Митески и секретарот на Општина Аеродром, Јулијана Павковска-Боцевска.

Станува збор за комплетен пакет – униформа кој вклучува целосна опрема за учениците. Средствата за реализација на набавката се обезбедени од буџетот на Општина Аеродром. Целта на овој проект да обезбеди подобри и посовремени услови за одвивање на наставата, истовремено водејќи сметка тоа да не предизвика дополнително оптоварување на семејниот буџет.

Реализацијата на овој проект, субвенциите и часовите за пливање за учениците од прво одделение, како и бесплатните таблети за учениците од четврто одделение се само дел од активностите за унапредување и подобрување на условите за реализација на наставата, но и потврда дека Општина Аеродром вложува значителни средства во модернизацијата на образованието.

Новата учебна година, учениците во неколку основни училишта ја започнаа во реконструирани и модерни простории, а веќе од следната недела сите ученици од Аеродром ќе посетуваат настава во нови и бесплатни униформи, обезбедени од страна на општината.

<!--EndFragment-->