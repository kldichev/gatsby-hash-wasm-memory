---
title: Гроси ги смирува рибарите за отстранувањето на радиоактивната вода од Фукушима
date: 2023-07-06T16:00:57.729Z
category: свет
featured: true
featuredImage: ../img/6-grosi-gi-smiruva.jpg
author: Вардарски
---
Шефот на Меѓународната агенција за атомска енергија (МААЕ) Рафаел Гроси се сретна со локалните жители и противниците на планот за отстранување на радиоактивната вода од Фукушима, јавува Гласот на Америка. Тој присуствуваше на состанокот на локалните власти и претставниците на рибарските заедници во градот Иваки, на околу 40 километри јужно од Фукушима.

Таму, шефот на Здружението за риболов во Фукушима, Тецу Нозаки, ја критикуваше владата дека продолжила со планот и покрај силното противење на здружението. Гроси им рече на присутните дека нема магично решение за ситуацијата, но вети дека МААЕ „ќе биде тука со вас со децении додека не се исцеди безбедно и последната капка вода“ од Фукушима.

Риболовните организации велат дека планот ќе ја наруши нивната репутација меѓу соседите на Јапонија поради загриженоста за можна контаминација на рибарските води во близина на Фукушима. Вчера Кина го изрази своето противење на планот.

Потсетуваме дека вчера Гроси му го претстави на премиерот Фумио Кишида официјалниот преглед на МААЕ, како и конечното одобрување на планот.

Јапонија соопшти дека радиоактивната вода што се користела за ладење на прачки од нуклеарно гориво во Фукушима по катастрофата во 2011 година е разредена на нивоа далеку под меѓународните стандарди и полека ќе се испушта во океанот во текот на неколку децении.

Според Гроси, постапката за испуштање радиоактивна отпадна вода од Фукушима се придржува до глобалните безбедносни стандарди и „би има незначително радиолошко влијание врз луѓето и животната средина“.

Се очекува Гроси да отвори постојана канцеларија на МААЕ во Фукушима за да го надгледува спроведувањето на планот. Потоа се очекува тој да отпатува во Јужна Кореја, Нов Зеланд и островите Кук за да ја олесни нивната загриженост за постапката.