---
title: "Каевски: Со „Мој ДДВ“ за 4 години вратени се 107 милиони евра кај граѓаните"
date: 2023-07-15T13:25:50.825Z
category: македонија
featured: true
featuredImage: ../img/vrt-pari.jpg
author: Вардарски
---
<!--StartFragment-->

„Мерката „Мој ДДВ“ е една од најуспешните мерки на концептот на СДСМ, парите назад кај граѓаните. За четири години од спроведувањето на оваа мерка, СДСМ кај граѓаните врати 107,5 милиони евра. Тоа се сериозни пари кои Владата директно ги исплаќа на сметките на граѓаните и позитивно влијае врз семејните буџети на сите корисници на мерката Мој ДДВ“, вели портпаролот на СДСМ, Дарко Каевски.

Од партијата велат дека граѓаните кои скенираат фискални сметки во едно тромесечје сега може да остварат максимален износ од 2.100 денари по корисник. За цела една година тоа се 8.400 денари по корисник.

„Само за последното тромесечје, за месеците април, мај и јуни, граѓаните ќе добијат 11,2 милиони евра, а исплатата на овие средства ќе се одвива во месец август. За успешноста на мерката „Мој ДДВ“ говори и бројот на регистрирани корисници кој постојано расте и денес изнесува 538.919“, рекоа од СДСМ на денешната прес-конференција.

<!--EndFragment-->