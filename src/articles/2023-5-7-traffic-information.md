---
title: 'Денешна  состојба на патиштата - 25-08-2023'
featuredImage: ../img/traffic-information.jpg
author: Филип Поповски
category: друго
featured: true
date: 2023-08-25T04:44:52.808Z
---
<b class="golemi_bukvi">петок, 25 август 2023 06:05:51</b><br><br>
<b>АМСМ СЛУЖБА ЗА ПОМОШ И ИНФОРМАЦИИ известува:</b><br><br>

<b>СОСТОЈБА:</b> Сообраќајот на државните патишта се одвива непречено, по суви коловози.<br><br>

<b>ФРЕКВЕНЦИЈА:</b> Интензитетот на сообраќај на патните правци надвор од градските средини е зголемен. Се бележи зголемена фреквенција на возила на ГП Табановце за влез и за излез од државата, времето на чекање е околу 40 минути. На останатите гранични премини од македонска страна, нема подолги задржувања за влез и за излез од државата.<br><br>

<b>ВНИМАТЕЛНО:</b> АМСМ препорачува прилагодена брзина на движење, почитување на поставената сообраќајна сигнализација и внимателно управување со возилата, особено на патиштата низ котлините, речните долини и клисурите, каде има можност од појава на одрони. Ова посебно се однесува за делниците Катланово – Велес, Маврово – Дебар – Струга, Виница – Берово и Кочани – Делчево.<br><br>

<b>НАИЗМЕНИЧЕН РЕЖИМ НА СООБРАЌАЈ:</b> На магистралниот пат А-3 кај с.Очипала на патниот правец Македонска Каменица-Делчево , сообраќајот се одвива наизменично во една коловозна лента за сите видови на возила.<br><br>

<b>ИЗВЕСТУВАЊЕ:</b><br><br> <ul><li>Од настанатите поплави на 14.06.2023 год. во Делчево и околината оштетени се темелите на мостот на Црвена река на магистралниот пат А3 делница <b>Македонска Каменица – Делчево</b>. Сообраќајот на мостот се одвива наизменично, по една коловозна лента.</li><br>

<li>Регионалниот пат од <b>с.Извор кон Прилеп</b>, поточно с. Степанци Општина Чашка кон Прилеп е со наноси од земја и кал поради дождот и истиот е непрооден.</li></ul><br>

<b>СЕЗОНСКИ РЕЖИМ НА СООБРАЌАЈ:</b> Почнувајќи од 08.04.2023, патниот правец <b>Охрид - Ресен</b>, преку националниот парк <b>Галичица</b> е отворен за сообраќај за возила со дозволена носивост до 3.5тона.<br><br>

<b>РАБОТИ НА ПАТ:</b><br><br>

БИОН ДОО Тетово известува дека од 20.05.2023 година на патниот правец "Државен пат А3, делница: <b>Буково - Охрид</b>, подделница Буково - влез во Охрид" ќе има измена на времениот режим на сообраќај поради изведување работи што се предвидени на објектот "Поставување на сообраќајна сигнализација и опрема на државен пат А3, делница Буково - Охрид, подделница Буково - влез во Охрид". Режимот ќе биде според сообраќајниот проект. Работите на објектот се предвидени да завршат на 29.02.2024.<br><br>


Од <b>16.06.2023</b> година почнува реконструкција на регионалниот пат Р 1206 од потегок кај кружниот тек во <b>с.Боговиње до с.Пирок</b> .Градежните работи ќе се извршуваат секој ден од 07 до 19 часот со повремени прекини во сообраќајот.<br><br>

Од <b>14.06.2023</b> година почнува проектот „Санација на трупот на патот Р1303, делница Македонски Брод – Прилеп, <b>премин Барбаpос</b>. Сообраќајот на овој патен правец ќе се одвива непречено со ограничување на максимална брзина до 30 км/час. <br><br>

Поради изведување на градежни работи (реконструкција на коловозот) на патниот правец <b>Подмоље – Охрид</b> на магистралниот пат А3, сообраќајот ке биде пренасочен преку регионалниот пат Р-1208. Работите започнуваат на 09.6.2023 г., а на местото ќе биде поставена соодветна сообраќајна сигнализација.<br><br>

Сообраќајот на патниот правец <b>Крива Паланка - Деве Баир</b>, поточно на двата вијадукти  (Вијадукт број 4 и Вијадукт број 5) што се наоѓаат пред граничниот премин Деве Баир, се одвива наизменично со регулација и семафор, поради проширување на третата коловозна лента.<br><br>

ДТГ Жикол Доол известува дека од ден <b>10.5.2023</b> г. поради вршење на градежни активности на <b>делницата Струмица – Дабиље</b>, ќе биде поставен времен режим на сообраќај.<br><br>

Од ден <b>08.05.2023 г.</b> започнуваат градежни активности на објект: Поставување на заштитна звучна ограда на <b>автопатот А2, делница Скопје -Тетово</b>, од страна на фирмата изведувач ДГПТУ Битем Дооел Скопје согласно склучениот договор помеѓу договорниот орган Јавно претпријатие за државни патишта и фирмата изведувач ДГПТУ Битем Дооел Скопје. На трасата на која ќе се изведуваат градежните работи ќе има времен режим на сообраќај. <br><br>

Од <b>26.4.2023 г. </b> започнаа градежни активности на Државен пат А1, во насока од <b>Демир Капија кон Неготино</b>, за што се врши промена на режимот на сообраќај со  <b>целосно затварање на автопатот на клучката Демир Капија</b>, а сообраќајот ќе биде пренасочен на Регионалниот пат Р1102.<br><br>

Почнувајќи од <b>06.03.2023 г.</b>, на автопатот А1, делница <b>Петровец – Катланово</b>, започнуваат градежни активности поради што има изменет режим на движење на возилата. Сообраќајот се одвива непречено и се препорачува внимателно пристапување.<br><br>

Според информација од ДГТ Жикол, поради изведување на градежни работи на државен пат А2, делница <b>Миладиновци – Хиподром</b>, сообраќајот на автопатот ќе се одвива според времен режим.<br><br>

Поради изведување на работи на <b>експресниот пат од Градско до Дреново</b> на државен пат А1, делница Велес-Неготино, ќе се применува времена измена на режим на сообраќај. Времениот режим ќе се применува во двата правци на автопат Е-75. Сообраќајот ќе се одвива непречено, со брзина од <b>V=80km/h</b> во зона на градилиште. <b>Режимот ќе се применува се до целосна изградба на новата клучка Градско.<br><br>

</b>Од 03.11.2022 започнуваат градежни работи на Државниот пат А4,делница <b>Блаце - Скопје</b>.Градежните работи почнуваат со комплетно затворање од 11 + 056 км до 12 + 369 км и пренасочување на сообраќајот по околната сообраќајна мрежа.<br><br>

 Г.П. Илинден – Струга  известува  дека на патниот правец <b>Кичево – Охрид</b>, на делницата од <b>с.Требеништа – Охрид</b> од 13.10.2022 се воведe изменет режим на сообраќај. На учесниците во сообраќајот им се препорачува  да ја почитуваат поставената сообраќајна сигнализација и да ја прилагодат брзината спрема условите на патот.<br><br>

ГД Гранит АД Скопје известува дека согласно издаденото одобрение за времен режим на сообраќај на 
Aвтопат А4, <b>делница ГП “Блаце” - Скопје (клучка “Стенковец”)</b> Подделница 1 – 
проширување на постоен пат А4 од ГП “Блаце” до с. Блаце до ниво на автопат и изградба на дел од автопат со клучка за поврзување со локален пат до с. Блаце , 
на 2км пред Граничниот Премин “Блаце”  од 06.10.2022 г. на местото на изведување на градежните работи се одвива нов времен двонасочен режим на сообраќај (со два нови кружни тека)  со поставена соодветна сообраќајна сигнализација. 
Сообраќајот се одвива континуирано без застој. Препорака до возачите за прилагодена брзина на движење и почитување на поставената сообраќајна сигнализација.<br><br>


На регионалниот пат Р1102, односно делница <b>Велес – Градскo</b> поради изведување на  градежни работи наведената делница ќе биде затворена за сообраќај од 28.09.2022 год. во наредните 9 месеци, и сообраќајот ќе се одвива согласно одобрениот времен режим на сообраќај.<br><br>


СТРАБАГ АГ известува: Врз основа на Одобрение за времена измена на режим на сообраќај на државен пат А1 – делница <b>Велес – Неготино</b>, издадено од Министерство за транспорт и врски со број 11-уп-46/4, од 21.07.2022 година, кое се однесува за изградба на новата клучка Градско (како дел од автопат А1), на гореспоменатата делница ќе се изведуваат градежни работи и во следните 12 месеци, а ќе се применува времената измена на режим на сообраќај.

Времениот режим ќе се применува во двата правци на автопатот Е-75, во зоната на изградба на новата клучка Градско и тоа во правец кон граничен премин Богородица и во правец кон граничен премин Табановце. Сообраќајот ќе се одвива по возната сообраќајна лената, додека нема да може да вози по сообраќајната лента за претекнување.<br><br>

На патниот правец <b>Струга – г.п. Ќафасан</b>, на делницата од бензинска пумпа Камара – <b>м.в. Мали Влај</b>, на учесниците во сообраќајот им се препорачува намалување на брзината на движење до 40к.м/ч. поради изведување на градежни работи на пат (крпење на ударни дупки).<br><br>

На патниот правец <b>Маврови Анови - Дебар</b> се изведуваат градежни активности и сообраќајот се одвива наизмeнично, односно е регулиран со семафори.<br><br>

Според информација од Друштво за градежништво Пелагонија АД Гостивар, од 05.04.2022, се изведуваат градежни активности за санација на свлечишта на км 19+500 (кај село Глобочица) и 24+000 (кај село Луково) на регионалниот пат Р1201 делница <b>Струга - Дебар</b>. Сообраќајот се одвива наизменично и е регулиран со семафори.<br><br>


”Стентон градба ДОО” известува за времена измена на режим на сообраќај на државен пат крак А1 ,делница <b>Градско – Прилеп (Фариш-Прилеп)</b> , поточно после мостот на р. Раец кон Плетвар заради отпочнување со градежни активности на <b>02.03.2022 г.</b> во врска со проект Рехабилитација на државен пат А1,Делница Фариш-Прилеп и ќе трае во наредните 12 месеци. Поради изведување на градежните работи ќе има пренасочување на сообраќајот по две коловозни ленти, возачите треба да ја следат поставената патна сигнализација и да возат со намалена брзина при поминување на работната делница.<br><br>

На патниот правец <b>Кичево - Охрид</b>, поради градежни работи на повеќе делници, сообраќајот се одвива со девијации. Поставена е соодветна сообраќајна сигнализација и затоа препорачуваме строго почитување на истата и прилагодена брзина на движење. <br><br>



 