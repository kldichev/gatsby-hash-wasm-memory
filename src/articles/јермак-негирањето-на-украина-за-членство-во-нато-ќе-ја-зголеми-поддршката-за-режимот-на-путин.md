---
title: "Јермак: Негирањето на Украина за членство во НАТО ќе ја зголеми
  поддршката за режимот на Путин"
date: 2023-06-23T09:45:28.039Z
category: свет
featured: true
featuredImage: ../img/11-45-neg-ukr.jpg
author: Вардарски
---
НАТО мора да ја одреди својата позиција дали да ја прифати Украина во северноатлантската алијанса - и тоа мора да се направи што е можно поскоро, изјави шефот на кабинетот на претседателот на Украина, Андриј Јермак, цитиран од руската служба на Би-Би-Си.

Во спротивно, според него, „(рускиот претседател Владимир) Путин ќе добие огромен бонус до следниот претседателски мандат - ловорики не само на освојувач на земји, туку и на победник на Западот“. Ова само ќе ја зајакне поддршката за неговиот режим и ќе создаде илузија на легитимност на агресијата“.

Штом околностите дозволат, рече Јермак, Украина треба да добие од НАТО јасна перспектива за членство во Алијансата и сигурни безбедносни гаранции за периодот на транзиција.

„Да не изгубиме не е опција за нас. Едноставно враќање на статус кво не е опција. Секоја несигурност за исходот од оваа војна, каква било нејасност во одговорот на НАТО на нашите аспирации ќе биде идентична со победа на Русија“, нагласи тој.

Претходно генералниот секретар на НАТО Јенс Столтенберг изјави дека на самитот на Алијансата во јули во Вилнус, Украина нема да добие покана за членство во НАТО.