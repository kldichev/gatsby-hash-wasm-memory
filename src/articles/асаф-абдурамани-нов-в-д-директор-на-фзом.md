---
title: Асаф Абдурамани нов в.д. директор на ФЗОМ
date: 2023-08-15T15:36:33.467Z
category: македонија
featured: true
featuredImage: ../img/vlada-mk.jpg
author: Вардарски
---
<!--StartFragment-->

Владата, на денешната седница, ја констатираше оставката на Фатон Ахмети од позицијата директор на Фондот за здравствено осигурување на Република Северна Македонија.

Владата го именуваше Асаф Абдурамани за в.д. директор на Фондот за здравствено осигурување на Република Северна Македонија.

Во порака на фејсбук до сопартијците од ДУИ, Ахмети рече дека продолжува со нови задачи во партијата.

Друго објаснување не е дадено во објавата, но самиот укажува дека не станува збор за припадност кон „огнената“ група која откако беше прогласена за фракција, што не е дозволено според статутот на ДУИ. 

Фондот за здравствено осигурување од поодамна функционира со двајца директори, едниот поставен од владејачката партија, другиот од нејзиниот коалициски партнер од политичкиот блок на Албанците. Директор на Фондот е Магдалена Филиповска Грашкоска која до денеска функцијата ја делеше со Фатон Ахмети.

<!--EndFragment-->