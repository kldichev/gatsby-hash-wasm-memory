---
title: "Живее во страв и неизвесност: Пехчевски искашлувал крв, „трикафта“ и
  време за чекање – нема"
date: 2023-06-15T06:30:19.658Z
category: македонија
featured: true
featuredImage: ../img/8-30-zivee-vo-strav.jpg
author: Вардарски
---
<!--StartFragment-->

Секојдневно влошување на здравјето, живот во страв и неизвесност. Вака изгледаат деновите на Игор Пехчевски, пациент со цистична фиброза. Засега нема абер од носење на „трикафта“, единствен лек кој може да му помогне за санирање на состојбата. Пехчевски за „Макфакс“ посочуваат дека веќе ниту самиот не знае што да прави, посочувајќи дека имал и загрижувачка ситуација со искашлување на крв.

<!--EndFragment-->

<!--StartFragment-->

„Формираа и комисија за лекот, но комисијата сеуште нема никакви информации до каде е постапка со донесување на „трикафта“. Ниту имам најави дали јас ќе бидам на листата, но се надевам и јас ќе бидам. Но време за чекање веќе се нема, секој изминат ден го живеам во страв и неизвесност“, посочува Пехчевски за „Макфакс“, прашан дали тој ќе биде следниот кој ќе го добие лекот.

Алармира дека лекот е итно потребен, а набавката треба да биде веднаш.

„Мојата здравствена состојба се повеќе се влошува, секој ден, секое утро го живеам во страв и неизвесност за мојот живот. Загрижувачки е тоа што пред неполн месец скоро имав загрижувачка ситуација со искашлување на крв. Но со консултација на мојата матична докторка, со д-р Соња од Пулмологија, со антибиотски третман состојбата некако се стабилизираше па поминав без хоспитализација. Но за жал наскоро ќе морам пак да се хоспитализирам. Значи тоа кажува дека болеста цистична фиброза е не предвидлива и прогресивна, па лекот „трикафта“ е потребен веднаш и сега. Животот нема цена. Борбата продолжува со надеж дека „ЦФ“ ќе значи целосно функционални наместо цистична фиброза“, додава тој.

Засега неизвесно е кога ќе стигне следната пратка со „трикафта“ и за колку пациенти. Првично, беше посочено дека до крајот на годината, овој лек ќе го добијат 30 пациенти, кои се во најкритична состојба. Бројките покажуваат дека има околу 140 болница.



<!--EndFragment-->



Пренесува [MAKFAX](https://makfax.com.mk/)