---
title: Грчката крајбрежна стража во петокот спасила 150 мигранти
date: 2023-09-04T15:10:49.391Z
category: свет
featured: true
featuredImage: ../img/5-10-grcko-krazbrejze.jpg
author: Вардарски
---
Грчките власти во петокот спасија повеќе од 150 луѓе кои патуваа со мали чамци од Турција до блиските острови во источниот дел на Егејското Море. Ова го пренесува АП, повикувајќи се на крајбрежната стража. Меѓу мигрантите има и деца.

Крајбрежната стража соопшти дека 101 лице биле превземени од чамци кај островот Лезбос во три одделни прилики во петокот, а други 53 биле пронајдени на два брода кај Самос.

Сите се однесени во прифатните центри за баратели на азил.

Агенцијата истакна дека акцијата доаѓа во време на зголемување на приливот кон Грција, членка на Европската унија (ЕУ) на луѓе од Блискиот Исток и Африка кои бараат подобар живот.

Потсетуваме дека на крајот на август грчките власти известија дека четири лица загинале, а 18 биле спасени откако брод со мигранти потонал североисточно од грчкиот остров Лезвос, кој се наоѓа во близина на турскиот брег.

Крајбрежната стража соопшти дека еден од нејзините пловила ги собрал 18-те преживеани и четири лица пронајдени во несвест, кои биле прогласени за мртви и ги транспортирале до главното пристаниште на островот, Митилини.