---
title: ОН го осудија рускиот ракетен напад врз Чернихив
date: 2023-08-21T05:00:16.986Z
category: свет
featured: true
featuredImage: ../img/7-obnapad-cernigov.jpg
author: Вардарски
---
„Крајно сум вознемирен од веста за уште еден руски напад во срцето на Чернихив во северна Украина, при што загинаа и беа повредени десетици цивили, вклучително и деца.

Ова го изјави хуманитарниот координатор на ОН за Украина, Денис Браун за руското издание на Би-Би-Си. „Грозно е да се удира на главниот плоштад на еден голем град наутро кога луѓето излегле на прошетка, а многумина од нив отишле во црква за да одбележат важен ден за многу Украинци.

Браун, исто така, ги осуди повторените руски напади врз населените области во Украина, кои предизвикаа многу жртви и сериозни разурнувања.

„Ударите врз цивили и цивилни објекти се строго забранети со меѓународното хуманитарно право и мора да бидат запрени“, нагласи таа.

Олександр Ломако, актуелниот градоначалник на Чернигов, изјави за Би-Би-Си дека денешниот руски напад врз неговиот град е терористички напад и воено злосторство против цивилите.

„Ова е центарот на градот, напладне, таму имаше многу народ - нагласи градоначалникот, - освен тоа, верски празник е, луѓето се дојдени на служба.

Така, ова не може да се гледа на друг начин освен како воено злосторство против цивили, уште едно руско воено злосторство“.

„Разбирам дека нивната цел беше воен настан што се случуваше во зградата на драмскиот театар“, рече Ломако за изложбата на дронови организирана во театарот, „но сосема е очигледно дека Русите кои ги испукаа тие проектили и оние кои ги дадоа наредбата да се нападне мирен град сред бел ден, беа свесни дека жртвите ќе бидат главно цивили.

Шефот на украинското Министерство за внатрешни работи, Игор Клименко, објави дека операцијата за пребарување и спасување во Чернихив е завршена по рускиот удар врз центарот на градот.

Според ажурираните бројки, седум лица загинале, а уште 129 се повредени.

Министерот соопшти дека меѓу повредените има 15 деца и 15 полицајци.

Во саботата руските војници го гранатираа украинскиот град Чернихив, кој се наоѓа во близина на границата со Белорусија.