---
title: "Меџити во ОН: Здравствена инфраструктура е под тежок притисок, ранливите
  заедници го понесоа товарот"
date: 2023-09-22T14:37:16.596Z
category: македонија
featured: true
featuredImage: ../img/fatmir-medziti.jpg
author: Вардарски
---
<!--StartFragment-->

Министерот за здравство Фатмир Меџити се обратил на седница на 78. Генерално собрание на Обединети Нации на тема „Превенција на пандемии, подготвеност и одговор на истите”, соопштија од Министерството за здравство. Во обраќањето тој се осврнал на предизвиците со кои здравствените системи се соочија насекаде во светот во екот на корона-кризата, како и за товарот што здравствениот систем во Македонија го носеше во борба со Ковид-19.



<!--EndFragment--><!--StartFragment-->

> Пандемијата со Ковид-19 го истакна значењето на здравите и силни здравствени системи, беспрекорната координација и ефективни механизми за одговор. Северна Македонија не беше изземена од нејзините разорни влијанија. Нашата здравствена инфраструктура е под тежок притисок, а ранливите заедници понесоа непропорционален товар. Нашиот одговор мора да биде брз, со еднаков пристап кон сите и напреден. Еднаквиот пристап е во срцето на нашата стратегија. Ја зајакнуваме јавната здравствена инфраструктура, ги подобруваме системите за надзор и даваме приоритет на недоволно опслужените заедници – истакнал Меџити.

Како што соопштија од Министерството, тој заклучил дека е потребна солидарност меѓу земјите и колективен одговор, како во размена на искуства и експертизи, така и во размена на информации и спречување на дезинформации.

> Гледајќи напред, ние се обврзуваме на натамошно градење на отпорност на здравствениот систем. Северна Македонија е отворена за меѓународна соработка и партнерство за постигнување на овие цели. Само со заеднички одговор во време на пандемии и здравствени кризи може да ги заштитиме нашите граѓани, да го зајакнеме нашиот здравствен систем и подобро да се подготвиме за идни предизвици, се наведува во изјавата на Меџити.



<!--EndFragment-->