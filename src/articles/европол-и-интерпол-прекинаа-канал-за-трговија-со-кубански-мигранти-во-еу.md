---
title: Европол и Интерпол прекинаа канал за трговија со кубански мигранти во ЕУ
date: 2023-07-25T13:00:25.200Z
category: свет
featured: true
featuredImage: ../img/3-europol-interpol.jpg
author: Вардарски
---
Агенциите за спроведување на законот од пет земји разбија интерконтинентална криминална мрежа која шверцуваше мигранти од Куба во Европската унија, при што операцијата резултираше со апсење на 62 лица, соопштија во понеделникот Европол и Интерпол, кои ја координираа меѓународната истрага.

Во соопштението, Европол рече дека криминалната мрежа ги таргетирала Кубанците во ранлива позиција и го договорила нивното патување во Европа за 9.000 евра и им обезбедила лажни документи.

Криминалната мрежа е осомничена дека успешно прошверцувала околу 5.000 кубански државјани во ЕУ.

Освен апсењата, полицијата запленила и 18 недвижен имот, 33 возила и 144 банкарски сметки, како и огромни суми пари во различни валути.