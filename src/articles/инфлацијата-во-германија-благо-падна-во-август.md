---
title: Инфлацијата во Германија благо падна во август
date: 2023-09-03T09:00:07.719Z
category: свет
featured: true
featuredImage: ../img/11-inflacija.jpg
author: Вардарски
---
Инфлацијата во Германија благо се намали во август, но сепак остана повисока од предвиденото, покажаа податоците, при забавување на трендот на намалување од почетокот на годината.

Германските потрошувачки цени, усогласени за споредба со другите земји од Европската унија, во август пораснаа за 6,4 отсто на годишно ниво, покажуваат прелиминарните податоци на федералниот завод за статистика.

Аналитичарите анкетирани од Ројтерс прогнозираа усогласена годишна инфлација од 6,3 отсто, по пријавените 6,5 отсто во јули.

Неусогласената инфлација во Германија падна на 6,1% во август од 6,2% претходниот месец.

Податоците од Германија, најголемата економија во еврозоната, доаѓаат додека Европската централна банка сè уште бара докази дека базичната инфлација е надмината.

Базичната стапка на инфлација во Германија, која ги исклучува нестабилните артикли како што се храната и енергијата, во август изнесуваше 5,5 отсто, непроменета во однос на јули.