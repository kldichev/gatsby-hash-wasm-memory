---
title: Северна Кореја лансираше најмалку две балистички ракети
date: 2023-09-03T12:30:45.958Z
category: свет
featured: true
featuredImage: ../img/2-30-sev-kor-istr2.jpg
author: Вардарски
---
Северна Кореја денеска истрела најмалку две балистички ракети со краток дострел. Ова го изјавија јапонските медиуми и јужнокорејската армија, пренесува Ројтерс.

Тоа се случи неколку часа откако САД распоредија бомбардери Б-1Б за воздушни вежби на сојузниците. Лансирањето доаѓа по завршувањето на 11-дневните заеднички воени вежби што ги одржаа Јужна Кореја и Соединетите држави. Потсетуваме дека Пјонгјанг ги осуди меѓусебните воени акции.

„Нашата војска го зголеми надзорот и будноста во подготовките за понатамошни провокации и ја одржува целосната подготвеност преку тесна соработка меѓу Кореја и САД“, се вели во соопштението на Здружениот генералштаб на Јужна Кореја.

Бомбардерите Б-1Б претходно денеска изведоа посебни воздушни вежби со воени авиони од Јужна Кореја и Јапонија.

Балистичките ракети на Северна Кореја се забранети со резолуции на Советот за безбедност на ОН. Поради ова на земјата и се воведени строги санкции.

САД се загрижени дека преговорите за оружје меѓу Русија и Северна Кореја се движат напред, изјави портпаролот на Белата куќа за национална безбедност Џон Кирби на денешниот брифинг. Тој истакна дека секој договор за оружје ќе ги прекрши санкциите.

Јапонија, САД и Јужна Кореја планираат да подготват систем за предупредување во реално време за севернокорејските ракети.