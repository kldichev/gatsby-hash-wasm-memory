---
title: Судот во Романија не ги ослободи бугарските бродови
date: 2023-05-12T23:40:25.973Z
category: свет
featured: true
featuredImage: ../img/sud-vo-rom-brodovi.jpg
author: Вардарски
---
Окружниот суд во Констанца не ги ослободи трите бугарски рибарски бродови кои беа задржани на 23 март во економската зона на Романија, пренесува БНР.

„Одлуката се однесува на Конвенцијата на ОН за поморското право и не го почитува законодавството на Европската Унија, кое треба да биде од примарно значење за земјите членки на Унијата“, изјави Димитар Димитров, еден од адвокатите кои ги застапуваат сопствениците на рибарските бродови.

Според романскиот суд, пловните објекти треба да останат привремено задржани додека не се процени штетата предизвикана од ловењето на рибата врз рибните ресурси и екосистемот на дното.

Во март, три бугарски рибарски бродови беа задржани во романските територијални води поради нелегален риболов на ајкула.

Еден од бродовите е од Варна, другиот од Каварна, третиот од Бургас.