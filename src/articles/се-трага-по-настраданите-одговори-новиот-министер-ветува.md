---
title: Се трага по настраданите, одговори новиот министер ветува
date: 2023-03-02T16:35:06.346Z
category: свет
featured: true
featuredImage: ../img/nesrekjagrcijauzas.png.webp
author: Вардарски
---

Многу патници морале да ги скршат прозорците за да избегаат од пожарот. Откако се запали, температурата во вагоните на возот се искачи на 1300 степени Целзиусови. За да се идентификуваат некои од жртвите, роднините морале да дадат примероци од ДНК во болницата во Лариса.

- Ќе биде многу тешко да се најдат преживеани, со оглед на температурата што се разви во вагоните. Тоа е најтешкиот дел, наместо да спасуваме животи мораме да извадиме мртви, изјави 40-годишниот спасувач Константинос Имамидис.

Се верува дека многу од жртвите се студенти кои се враќаат дома по продолжен викенд. Шефот на болницата во Лариса, Апостолос Комнос изјави дека повеќето од загинатите се на возраст од дваесет години. Официјалните лица очекуваат дека бројот на загинати ќе се зголеми.

Штрајкуваат железничарите низ земјава

Возовите не сообраќаа во четвртокот поради еднодневен штрајк поради, како што тврдат синдикатите „повеќекратно владино одбивање на барањата за подобрување на безбедносните стандарди“ Управникот на железничката станица Лариса беше уапсен во средата и треба да се појави во локална судот во четврток.

Новоименуваниот министер за транспорт на Грција рече дека ја презема функцијата со задача да ја истражи најсмртоносната железничка несреќа во земјата, да го модернизира оштетениот железнички систем и да ја врати безбедноста на железницата.

Новиот министер за транспорт ветува одговори

- Тоа е многу голема одговорност. Поминуваме низ денови кои се навистина мрачни за нашата земја, изјави за новинарите Јоргос Герапетритис при примопредавањето на должноста во министерството. Тој додаде дека Владата формира комисија од експерти кои транспарентно ќе ги истражуваат причините за несреќата и „пасивноста и абнормалностите кои постојат подолго време“.

Грција ќе направи се што може за да спречи повторување на железничката несреќа во која загинаа најмалку 46 лица. Имаме обврска да направиме се за никогаш повеќе да не доживееме вакви моменти, изјави во четвртокот владиниот портпарол Џанис Економу.

Разбеснетите граѓани бараат објаснување како можела да се случи ваква несреќа, а полицијата го приведе и шефот на станицата во Лариса под обвинение за убиство од небрежност. Премиерот Киријакос Мицотакис синоќа и се обрати на нацијата и рече дека се укажува на тоа дека несреќата е предизвикана од човечка грешка. Потоа избувнаа немири во Атина, бидејќи луѓето беа незадоволни што владата ја приватизираше железничката компанија Хеленик Трејн.

Грција ја продаде железничката компанија ТРАИНОСЕ на италијанската Ferrovie dello Stato Italiane во 2017 година како дел од меѓународната програма за спас, очекувајќи стотици милиони евра да бидат инвестирани во железничката инфраструктура во наредните години. Но италијанската компанија е задолжена за превоз на патници и товари, а грчката државна компанија ОСЕ за инфраструктура, пишува Ројтерс.
