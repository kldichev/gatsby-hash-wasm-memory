---
title: Израелските војници убија тројца палестински напаѓачи
date: 2023-03-12T23:00:56.177Z
category: свет
featured: true
featuredImage: ../img/ubija6palestinci.png.webp
author: Вардарски
---

Израелските војници убиле тројца вооружени палестински напаѓачи кои ја нападнале нивната позиција на окупираниот Западен Брег, соопшти армијата, додавајќи дека четвртиот напаѓач бил уапсен откако се предал.

Палестинското Министерство за здравство ја потврди смртта на тројца палестински милитанти во близина на Наблус во северниот дел на Западниот Брег, на териториите каде насилството е зголемено во последните месеци.

Милитантната група која дејствува под името „Лавовско дувло“ со седиште во стариот дел на Наблус објави соопштение во кое се наведува дека тројцата убиени се нејзини членови.

Израелската војска соопшти дека група вооружени напаѓачи отвориле оган врз воена пункта во близина на раскрсницата веднаш пред Наблус, област каде повторно избувна насилство меѓу Палестинците и израелските сили и вооружените доселеници.

Војниците возвратија со оган, убивајќи тројца од вооружените напаѓачи пред четвртиот да се предаде, а потоа запленија оружје и муниција.

Инцидентот е последен во серијата судири меѓу израелските сили и Палестинците на Западниот Брег откако Израел започна нова воена акција по серијата палестински напади минатата година.
